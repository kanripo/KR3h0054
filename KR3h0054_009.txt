# -*- mode: mandoku-view -*-
#+TITLE: 書畫題跋記
#+DATE: 2019-03-29 21:17:54.856459
#+PROPERTY: ID KR3h0054
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 9
<pb:KR3h0054_WYG_009-1a>¶
　　欽定四庫全書¶
¶
　　書畵題䟦記卷九¶
¶
　　明　郁逢慶　撰¶
¶
　　趙松雪書中峰懷净土詩後系讚¶
¶
　　净土偈讚¶
¶
　　净土偈者中峰和上之所作也偈凡一百八首按數¶
珠之一週也憫羣生之迷塗道佛境之極樂或驅而¶
納之或誘而進之及其至焉一也弟子趙孟頫欲重¶
<pb:KR3h0054_WYG_009-1b>¶
宣此義而説偈言¶
¶
　　三千大千世界中恒河沙數諸衆生一一衆生一一佛¶
一一唯心一净土而諸衆生無始來因癡有欲生愛渇¶
根塵染纒不自覺流轉生死堕惡趣我師中峰大和尚¶
慈悲憐憫諸衆生勤勤為作百八偈普告恒沙諸有情¶
如身受病等痛切若人依師所教誨一念念彼阿彌陀¶
一念念已復無念自然徃生安養國阿彌陀佛為接引¶
徑坐金色蓮花臺池中蓮花如車輪微風吹香徧法界¶
<pb:KR3h0054_WYG_009-2a>¶
頻伽並命及鸚鵡孔雀白鶴播妙音黄金界道七寳臺¶
燕坐受兹勝妙樂諸惡苦趣咸無有悉皆我師之所度¶
實無衆生師度者惟衆生心净土故是故我今稽首禮¶
重讚我師之𢎞願¶
¶
　　延祐三年嵗在丙辰六月廿四日大都咸宜坊寓舍書¶
吳仲圭竹石長卷(在紙上)¶
¶
　　梅華道人竹譜(卷首自題)¶
¶
　　初畵不自知忽忘華在手庖丁及輪扁還識此意否¶
<pb:KR3h0054_WYG_009-2b>¶
至正十年庚寅春三月為可行作此為學竹之戯¶
¶
　　與可畵竹不見竹東坡作詩忘此詩高麗老繭氷雪冷¶
戯寫嵗寒巗壑姿紛紛蒼雪蒼碧篠謖謖好風扶舊枝¶
試聴雷雨虚堂夜㧞地起作蒼虬飛¶
¶
　　梅花道人戯為可行作此竹譜時暮春三月憇於醉¶
李春波之客舍因抽架頭之紙隨筆為此數竿雖出¶
一時興緒亦自有天趣可行㳺研池乆矣筆力想亦¶
健矣他時觀此拙作亦可發咲而已以竹譜言之則¶
<pb:KR3h0054_WYG_009-3a>¶
吾豈敢¶
¶
　　至正十年春三月杜鵑花發時梅花道人頓首可行¶
以為何如¶
¶
　　謝伯誠焦墨山水(下有高士紅衣素裳立雙松間)¶
¶
　　任陽謝伯誠畵法超軼得董北苑風致今觀瀑布圖¶
飄飄然有凌雲氣余為題詩其上云¶
¶
　　銀河忽如匏子决瀉諸五老之峰前象疑天孫織素¶
練素練脱軸垂青天便欲手借并州剪剪取一幅玻¶
<pb:KR3h0054_WYG_009-3b>¶
瓈煙相逢雲君子有似捉月僊酒喉無奈夜渇甚騎¶
鱷吸海枯桑田居然化作十萬丈玉虬倒掛清冷淵¶
¶
　　鐵篴在快雪樓試葉茂實墨時奉熈春閣硯小淩¶
¶
　　波也¶
¶
　　雲林雙松圖¶
¶
　　松生樗櫪間山出雲雨外付與野亭人翛然静相對¶
¶
　　瓚¶
¶
　　瀼東雙樹出雲林曽向維䖍畵裏尋風雨滿山秋夢¶
<pb:KR3h0054_WYG_009-4a>¶
醒一聲鳴鸐在山隂　　鐵篴道人¶
¶
　　曹霸能為松寫真揮毫不復畵麒麟雲晴相約空山¶
去千嵗蟠根有茯神　　曲江居士(錢氏思復白文印)¶
九峰只在泖雲西松下来尋隠者棲隠者不歸空見¶
畵滿山風雨夜猿啼　　廣陵居竹埜八(成氏元章)¶
山雲自多態虎魄邈難尋千載維䖍意悠然契我心¶
¶
　　安雅¶
¶
　　雲林山水無縱横習氣内景經之淡然無味天人糧¶
<pb:KR3h0054_WYG_009-4b>¶
殆於此發竅此圖是已　　其昌¶
¶
　　趙仲穆沙苑牧馬圖(着色小橫卷)¶
¶
　　沙樹歴歴沙草荒江上誰開芻牧塲羣馬所聚何劻¶
攘飲䬴而俯嘶而昻訛踶浴滚逐且驤或乳或卧或¶
軋瘡三縱五橫不成行五花襍㳫駁而黄烏騅赤兎¶
照夜白連錢桃花闘文章牝兮牡兮未可辨亦莫可¶
識駑與良相肉相骨信已矣老夫兩眼徒茫茫但愛¶
各各無羈韁自縱自得肥更光肥哉肥哉空老死未¶
<pb:KR3h0054_WYG_009-5a>¶
試何以知爾長我知馬亦待駕御人馬兩得氣始掦¶
請看溝汗流血漿争前欲縳左賢王追風逐電一般¶
走五十之中當有強¶
¶
　　右馬五十疋畵者各極其態余鍳為趙仲穆親筆¶
而題其上如此¶
¶
　　成化嵗在乙酉十月望沈周¶
¶
　　仙驥凡駘乆混同伊誰能使兾羣空拳奇獨有青龍¶
骨合作觀風御史騘　甲子仲吕之月呉瑄題奉全¶
<pb:KR3h0054_WYG_009-5b>¶
卿憲副是月既望日¶
¶
　　雲林贈陳惟允山水¶
¶
　　岷江陳秀士棲隠闔閭城覔句仍工畵看山不愛名棋¶
枰消永日琴調寄間情摩捋鬚髯羙春苖紫過纓¶
¶
　　惟允契友讀書工為詩歌而圍棋鼓琴無不造其妙¶
雖㳺名公卿間無意於仕進故云爾瓚¶
¶
　　雲林雙樹筠石圖¶
¶
　　飛雲樓上看飛雨鐵騎驅空千里來此日使君一杯酒¶
<pb:KR3h0054_WYG_009-6a>¶
為解羇人萬古哀故園荒蕪尚松竹旅舍蕭條惟草莱¶
相知頼有陳博士詩&KR0195;酒飄時往囘至正十五年五月¶
十七日雨中排悶訪雲浦判官為設茗讌因寫雙樹筠¶
石并賦詩發主人翁陳博士袁隠陳掾郎一咲倪瓚¶
¶
　　使君高卧北牕下徴士逺從南渚来相看此日足可¶
樂已往古人何必哀政爾驩虞留笠澤底須服食慕¶
蓬萊畵成筠石兼雙樹日暮方容倒載囘¶
¶
　　陳基和¶
¶
<pb:KR3h0054_WYG_009-6b>¶
　　雲林山水¶
¶
　　癸丑十月二十日雲林生寫¶
¶
　　山逺初晴湧翠林深木葉藏鶯日與漁樵為侶蕭然¶
¶
　　自適餘生　　　　　王光大彛齋題¶
¶
　　羣山重叠勢嵯峨蓼㟁蘋洲水不波落木蕭踈風淅¶
淅淵明歸去盻庭柯　　儲思誠題¶
¶
　　晴川漾漾樹踈踈西郭門頭宿雨餘如此溪山着茅¶
屋潘郎何必詫閒居　　馬怡¶
¶
<pb:KR3h0054_WYG_009-7a>¶
　　偶因滌硯寫從容㸃染那能是畵工千載風流誰可¶
擬令人猛憶米南宫　　甬東顧盟¶
¶
　　元鎮雅宜山齋圖¶
¶
　　靈巗對植雅宜山穹林巨石臨蒼灣若翁遁跡在其𪋤¶
有子讀書常閉闗松根茯苓煮可握簷下慈烏去復回¶
寫圖愛此錦歩帳白雲紅杏春爛班至正乙巳五月廿¶
三日勾呉倪瓚畵雅宜山齋圖賦詩以記歳月云¶
¶
　　雲林古木竹石¶
¶
<pb:KR3h0054_WYG_009-7b>¶
　　橘&KR0420;春夜雨翦燭坐蕭條石上苔文濕堦前蕙草消池¶
塘幽夢逺郷國羙人遥古樹荒筠翳題詩不自聊¶
¶
　　瓚¶
¶
　　老迂遺墨宛然在汩汩寒泉漠漠雲滿紙琅玕題瑞¶
室含毫頻媿續清芬　　孟載題¶
¶
　　老夫不向名山老却向何方畢此生白石巉巉秋葉¶
裏悠悠鼾睡夢魂清　　綘霄宫崔𤣥白¶
¶
　　石邉古木伴幽巒三丈相看耐嵗寒幾度夢回明月¶
<pb:KR3h0054_WYG_009-8a>¶
夜凉隂移處下棲鸞　　碧樹山樵¶
¶
　　古木踈篁倚石邉不隨桃李闘春姸平生留宜氷霜¶
操别有幽期在暮年　　青城山人王汝玉¶
¶
　　王孟端墨竹(在宋經箋上横卷)¶
¶
　　孟端寫寄　永年佳友用問平安之意不知骨老近況¶
何如也(此孟端書于卷首)虎丘松壁無恙否泉石間諸¶
公登覧之樂能相憶不無有佳作邪　耦武孟家崐山¶
曾到吳門相往来否可徴一詩寫於上　舊嵗十月僕¶
<pb:KR3h0054_WYG_009-8b>¶
自北京歸聞孟敷已乆逝良可嗟也廼嗣能繼志尤為¶
慰情煩詢之示及(此三叚孟端㪚書竹下有破硯生白文印)¶
¶
　　鳯池退直寫琅玕醉墨淋漓尚未乾寄贈故人欣有¶
意清風日日報平安　中書舍人王孟端寫竹寄永¶
年良友嘱筆徴拙作故為賦之云¶
¶
　　義昜偶桓識¶
¶
　　龍香細細霜藤&KR0632;寫出瀟湘碧玉枝傾耳風簾明月¶
夜飛瓊何處弄参差　　偶桓又題¶
¶
<pb:KR3h0054_WYG_009-9a>¶
　　倪王合作(宋紙上濶幅)¶
¶
　　獨坐古松下蕭條遺世心青山列屛幛流水奏鳴琴安¶
得忘機士與我息煩襟幽情寄豪楮跫然聞足音嵗辛¶
丑四月五日東海郳瓚畵松石望山圖幷賦五言奉寄¶
文伯友兄且以督屢約屢失期云¶
¶
　　蒼崕積空翠怡我曠古心飛泉落深谷泠泠絃玉琴¶
塵銷羣翳豁松雪洒閒襟清謡天籟發如聆旬始音¶
¶
　　曩余為郳東海冩此圖後郳自畵以轉恵他人今¶
¶
<pb:KR3h0054_WYG_009-9b>¶
　　歸○博廣文齋中又為略加㸃綴補其筆墨之未足¶
者復和東海生韻題識畵端以正其事云¶
¶
　　黄鶴山中樵者王蒙¶
¶
　　梅花道人山水(在絹素上)¶
¶
　　奉為大無錬師觀静堂作墨戯四幅永為青雲山中¶
𫝊諸不朽云至正五年乙酉嵗冬十月梅花道人題¶
¶
　　雲林題覺軒手簡(子昻手簡錄於後)¶
¶
　　右趙榮禄與覺軒先生手簡共六紙有以知交誼之¶
<pb:KR3h0054_WYG_009-10a>¶
深家世之舊也先生學行純正為宋瑯琊王字仲寳¶
之後仕至蘭溪州判官今獲觀於其孫光大之彛齋¶
老成典型不可復見矣尚頼翰墨文章有以見其風¶
流哉¶
¶
　　至正廿年嵗在庚子二月望日倪瓚謹題¶
¶
　　橋西緑水斜春樹隔煙霞隠處誰云淺千峰只一家¶
罨畵溪頭喚渡銅官山下尋僧水樹汀橋曲曲風林¶
雲磴層層　　右雲林送王允剛歸義興¶
¶
<pb:KR3h0054_WYG_009-10b>¶
　　雲林筠石春樹圖¶
¶
　　芝寳丹房苔石青荒筠春樹影縱橫他時夜雨尋幽約¶
筍脯芹羞酒滿罌　四月十七日寫筠石春樹幷詩以¶
贈　　叔平道契雲林子瓚¶
¶
　　樹影離離㟁草青汀雲漠漠逺山橫輕舟明月松陵¶
路逢着僊人醉玉罌　　袁華次韻¶
¶
　　不見雲林近十年石筠煙樹轉清姸相思每動琴亡¶
嘆重為題詩一泫然　　孫敏¶
¶
<pb:KR3h0054_WYG_009-11a>¶
　　王叔明聴雨樓圖(諸名公題咏不能具録共二十一人前有聴雨樓三大篆書欵云玉雪坡¶
下周伯温白文印叔明自題云)¶
¶
　　至正廿五年四月廿七日黃鶴山人王叔明於盧生聴¶
雨樓中畵生名恒字士恒時東海雲林生同在此樓¶
¶
　　雨中市井迷煙霧樓底雨聲無着處不知雨到耳根¶
来還是耳根隨雨去好將此語問風幡聞見何時得¶
蹔閒鐘動雞鳴雨還作依然布被擁春寒¶
¶
　　樵人張雨為¶
¶
<pb:KR3h0054_WYG_009-11b>¶
　　盧山甫題至正八年二月十一日¶
¶
　　荆蠻民倪瓚　河濶樓低雨如洗祗疑身宿孤蓬底¶
清晨倚檻看新晴依舊山光青滿几聴雨憐君隠市¶
中我憂徭役苦為農田間那得風波險朝朝愁雨又¶
愁風¶
¶
　　追和伯雨詩　　　　東海倪瓚¶
¶
　　虚牖濛濛含宿霧瀑流磵響来何處江潮近向枕邉¶
鳴林風又送簷前去挾水隨雲自往還根塵不染性¶
<pb:KR3h0054_WYG_009-12a>¶
安閒多情一種嬌兒女淚滳天明翠被寒至正廿五¶
年嵗在乙巳盧士恒携至緑綺軒見示輙走筆次韻¶
貞居外史詩韻以寄意云陶蓬寄亭中人暨諸名勝¶
當不黙然也後十又八年四月九日瓚記(後䟦詳見¶
續集)¶
¶
　　呉仲圭山水(在宋楮上長五尺許墨氣淡蕩石靣嶙峋酷似子乆得意筆)¶
¶
　　問渠那得清如許為有源頭活水來¶
¶
　　元統三年冬十月為徳翁作梅花道人¶
¶
<pb:KR3h0054_WYG_009-12b>¶
　　錢舜舉桃源圖¶
¶
　　始信桃源隔幾秦後来無復問津人武陵不是花開晚¶
流到人間却暮春　　吳興錢選舜舉¶
¶
　　千古仙源境界真桃花别有洞中春桑麻處處隂連¶
野雞犬家家住接隣不識衣冠詩禮晋但知狂暴虎¶
狼秦漁郎忽見驚相問共説還為避世人¶
¶
　　豊城孫而安¶
¶
　　子昻臨智永千文¶
¶
<pb:KR3h0054_WYG_009-13a>¶
　　書法甚難有得於天資有得於學力天資高而學力¶
到未有不精奥而神化者也趙松雪書筆既流利學¶
亦淵深觀其書得心應手㑹意成文楷法深得洛神¶
賦而攬其標行書詣聖教序而入其室至於草書飽¶
十七帖而變其形可謂書之兼學力天資精奥神化¶
而不可及矣此種千文又非平日率意之書若以鐵¶
門限相並較之雖永師復作不能為之高下矣欽哉¶
斯人欽哉斯人　　虞集識¶
¶
<pb:KR3h0054_WYG_009-13b>¶
　　王孫書法有神機漫説籠鵞繼者稀千載禅家鐵門¶
限何人入室更探奇　　楊一清題¶
¶
　　王叔明南村草堂圖¶
¶
　　南村草堂叔(明自題)黄鶴山樵王蒙為¶
¶
　　九成高士畵(王叔明朱文印黄鶴隠居朱文)¶
¶
　　南村陶九成所著輟耕錄處也陶詩昔欲居南村非¶
為卜其宅元末隠君子皆集焉此圖所以志也¶
¶
　　其昌題¶
¶
<pb:KR3h0054_WYG_009-14a>¶
　　子昻小楷隂符經¶
¶
　　子昻小楷自是一絶此又其精到者可寳也式觀於¶
姑蘇寓舍因書大徳七年春二月廿有六日¶
¶
　　小楷無拘狹之態此畵讃黃庭筆意惟子昻得之大¶
徳七年二月廿又七日通州錢重鼎觀於子順書室¶
欣賞之餘聊識卷末¶
¶
　　隂符經一名黄帝天機之書曩見王右軍石刻隂符¶
文與今文少異子昻盖有所受故筆力精到不减右¶
<pb:KR3h0054_WYG_009-14b>¶
軍石刻其得宇宙在乎手之意歟南山從吾子黄仲¶
圭書於三茅峰難老堂大徳丁未十月廿有三日¶
¶
　　方方壺蒼頡作字圖¶
¶
　　史蒼發天秘遂致鬼夜哭剥落石鼓文後世誰能續¶
¶
　　方壺¶
¶
　　造書代結繩澆漓日已勝㳺藝慎無荒筆正由心正¶
¶
　　迂齋¶
¶
　　坐石裁新句胸中思藹然吟成縱揮冩㑹見掃雲煙¶
¶
<pb:KR3h0054_WYG_009-15a>¶
　　尚志生¶
¶
　　寫罷蘭亭記猶吟曲水詩古今書翰絶惟有一羲之¶
¶
　　破樵賔¶
¶
　　醉倚雲根鶴𩬊翁吟情無限咏無窮江山多少興亡¶
事盡在毫端㸃寫中　　雪洞¶
¶
　　林下清風洒髩毛欲將雅興寄宣毫書成若遣人持¶
去應使城中紙價高　　致曲¶
¶
　　石間㸃筆撚吟鬚雄覧江山為發舒脱口欲令神鬼¶
<pb:KR3h0054_WYG_009-15b>¶
泣臨池清逼右軍書　　困學生¶
¶
　　柯丹丘石屛記¶
¶
　　高昌正臣博古好雅其燕處之室凡可以供清玩者莫¶
不畢具石屛其一也異哉茲石方廣僅咫尺其文粲然¶
有高深幽逺之思焉絶頂渾厚者如山如嶽飛掦飄忽¶
者如煙如雲横流奔激者如江如河斷者若㟁泓者若¶
潭或如林麓之翁欝或如禽魚之逰戯使董北苑僧巨¶
然復生其破墨用筆不是過矣古之人遇物之異者必¶
<pb:KR3h0054_WYG_009-16a>¶
書其册若斯屛之異安得不為之書也因命之白江山¶
暁思復書其背而刻之至順二年夏四月望奎章閣學¶
士院鑒書博士文林郎柯九思記¶
¶
　　此屛在雲間宋雨菴雨花齋¶
¶
　　王叔明讀書圖¶
¶
　　黃鶴山人王蒙為¶
¶
　　怡雲上人寫¶
¶
　　蟄龍翻空翠濤響玉虬吐雨秋波爽天風吹出讀書¶
<pb:KR3h0054_WYG_009-16b>¶
聲時有幽人自来往　　錢唐王羽¶
¶
　　静聴書聲雜澗聲一簾山色雨初晴蕭蕭翠竹生幽¶
趣更有琴尊趣又清¶
¶
　　竹本無趣人自得竹之趣猶淵明之得園趣耳畵者¶
題者其亦得竹之趣乎文中藏之亦同得此趣者矣¶
丁丑嵗十月望日浚儀張肎識¶
¶
　　我昔曾逰黄鶴山山人留我閉松闗山中風雨經十¶
日萬壑千巗空翠間别来浪跡逰湖海嵗月茫茫不¶
<pb:KR3h0054_WYG_009-17a>¶
相待回首東南頻夢飛山空鶴去人何在畵裏依稀¶
記往年水光山色自依然尋逰尚有山中客揮手誰¶
招鶴上仙竹隂深鎻秋忩曙疑是山人吟嘯處人生¶
行樂付東流萬事浮雲搃何許我欲山中訪舊逰酒¶
船横渡洞庭秋長歌黄鶴歸来曲盡洗胸中今古愁¶
¶
　　王汝玉¶
¶
　　磵底茅&KR1492;六月寒清風遶榻翠檀欒此君别有何情¶
趣卷幔令人不厭看　　謝縉¶
¶
<pb:KR3h0054_WYG_009-17b>¶
　　雲嶂参天列翠屛石泉飛雪洒岩扄竹聲琴趣清如¶
許塵世誰能洗耳聴　　義易偶桓¶
¶
　　王孟端喬柯竹石(小幅)¶
¶
　　鳴吉深愛雲林先生之畵常命僕儗之而乆未得一日¶
几間有此紙漫爾為之不覺風度灑然出人意表鳴吉¶
見之得無以優旃為叔敖乎呵呵¶
¶
　　永樂己丑立春日王孟端記¶
¶
　　空山昨夜秋琪樹芳華歇石上有叢篁常存嵗寒節¶
<pb:KR3h0054_WYG_009-18a>¶
孟端為鳴吉寫喬柯竹石索詩故賦如右他日重㑹¶
於寒烟古澗濵當撫掌大&KR1744;也　　汝玉¶
¶
　　徐子仁書辭(在絹素上小掛幅)¶
¶
　　晴嵐低楚甸煗回鴈翼陣勢起平沙驟驚春在眼借問¶
何時委曲到山家塗香暈色盛粉餙争作姸華千萬絲¶
陌頭楊栁漸可藏鴉　堪羨清江東注畵舸西流指長¶
安日下愁宴䦨風翻旗尾潮濺烏紗今朝正對初弦月¶
傍水驛深艤蒹葭¶
¶
<pb:KR3h0054_WYG_009-18b>¶
　　右調寄渡江雲　　徐霖¶
¶
　　張伯雨書辭(在紙上)¶
¶
　　清露晨流新桐初引消受北牕凉暁經卷薫爐筆牀茶¶
具長物凭他圍繞老子無情年光有限只似木人花鳥¶
指凝雲㪚朶奇峰曽見漢唐池沼　　還自笑待學贉¶
魚金題玉躞書裡便容身了阿對泉頭布衣無恙占斷¶
雨苔風篠獨鶴歸遲西山缺處拉過亂鴉林表舞琴心¶
三叠胎仙坐到月高山小¶
¶
<pb:KR3h0054_WYG_009-19a>¶
　　右和虞道園叠蘇武慢辭張雨¶
¶
　　泉州兩義士傳(絹上𨽻書　二義士孫惟善陳彥謙)¶
至正二十五年秋八月蜀郡王彛生製汝易袁華書泉¶
南兩義士異姓乃同心同心而同居利矣能㫁金不¶
見橫海虹夢見海畔路夢隨春雪舞廻風思逐奔湍¶
向東注婁江之水沄沄其波方舟容與遄歸以歌落¶
葉不息飄掦無蹤大風雲飛嗟彼㫁蓬人生乖離式¶
與此同翩翩者鴻飛鳴相隨睠彼憸人我心實悲兄¶
<pb:KR3h0054_WYG_009-19b>¶
弟戕賊室家創痍背義競利曽弗之思兩士相譲以¶
義誰其似之倪瓚壬子春¶
¶
　　余行海上孫君止余其舍座上經生碩士連日夕談¶
説不少厭君長七尺餘慷慨負氣節家僮力役百人¶
君不急其事獨聴余論議一食不舍去陳君好蓄古¶
書史圖籍能一一辯問其義理隠微常抱卷若帙數¶
十抵余燭屢見䟦尤亹亹無窮二君皆有母欲歸省¶
造大艘如長陵謂余言將伺風海上南抵泉廣且㳺¶
<pb:KR3h0054_WYG_009-20a>¶
闍婆高句驪諸國訪異人採藥仙人所居歸以為母¶
夫人夀又豈止好義如傳所云余方老且數奔走齊¶
魯燕趙肌肉銷於馬上欲從二君浮舟求邴寕者休¶
焉二君舍我哉¶
¶
　　齊郡張紳¶
¶
　　右泉州二義士𫝊迺蜀郡王彛製文汝陽袁華𨽻古¶
事載甚詳觀其相約為兄弟謀出貨財賈海外國時¶
俱以母在相讓陟險盖亦恐其危身以累及其親是¶
<pb:KR3h0054_WYG_009-20b>¶
亦可悲也及後更相去留厯諸番國積十餘年共財¶
不私感動番國人凡見之不以名必呼為義士是更¶
可尚也今俱以老母在堂迎侍東呉太倉左右就養¶
菽水之歡如一姓焉是以人士之樂善者莫不升堂¶
拜其二母願從其二子逰而母子者方以周窮恤難¶
為急不賢而能之乎是更不可不敬也且孫陳二士¶
十餘年間歴外國涉巨險而身安母健非有隂隲在¶
天則報施善人其能若是之厚也夫¶
¶
<pb:KR3h0054_WYG_009-21a>¶
　　廬陵張昱述¶
¶
　　趙承㫖雙馬圖¶
¶
　　飛騰自是真龍種健筆何年貌得来照室神光欲飛去¶
秘圖不敢向人開¶
¶
　　延祐元年二月廿二日子昻¶
¶
　　馬文璧瀛海圖¶
¶
　　山頭朱閣與雲連山下長江浪接天若待桃花春水¶
漲美人天上坐樓船　　楊維楨¶
¶
<pb:KR3h0054_WYG_009-21b>¶
　　詹仲和墨竹¶
¶
　　樓中寫竹復題詩客邸春風二月時似假似真真又假¶
古人惟有老坡知　　四明詹仲和¶
¶
　　湖州逸法共東坡友石於今不可過一叚天機真假¶
際詹公妙手即詹何　　祝允明¶
¶
　　淡墨淋漓粉節香清風仿彿見瀟湘一般紅杏沾恩¶
澤别有濃隂盖草堂　　文徴明¶
¶
　　王元章墨竹¶
¶
<pb:KR3h0054_WYG_009-22a>¶
　　瀟湘三君子是伊親弟兄所期持大節莫負嵗寒盟赤¶
城陶君故家子也余寓西湖之東九成時来㑹談論¶
竟日退有不忍言者其仲季皆清爽真芝蘭玉樹不¶
下晋之王謝家也遂題而歸之己丑嵗夏五月二十¶
二日㑹稽王冕寫(瀟湘作瀟洒是)¶
¶
　　倪元鎮山水(𤣥亭圖)¶
¶
　　溪聲㶁㶁流寒玉山色依依列翠屛地僻人閑車馬寂¶
踈林落日草𤣥亭¶
¶
<pb:KR3h0054_WYG_009-22b>¶
　　至正庚子八月十又二日倪瓚畵并詩¶
¶
　　春水瀰漫好放船踈竹亭子尚巋然赤䦨干外山無¶
數指顧蒼煙白鳥還　　徐霖¶
¶
　　張伯雨行書(掛幅)¶
¶
　　夕陽扶醉試登臨㟝嶁峰頭望不禁倦鳥欲慿高樹沒¶
短松時遇晩風吟雲開列岫争浮黛霞映平湖盡躍金¶
歸去主人情不淺重傾春酒細論心¶
¶
　　右登新豐山作　　　勾曲外史張雨¶
¶
<pb:KR3h0054_WYG_009-23a>¶
　　趙文敏小楷高上大洞玉經(在宋楮上橫卷)¶
¶
　　大徳九年十月八日吳興趙孟頫書¶
¶
　　右趙松雪小楷洞玉經後題云大徳九年十月八日¶
書按元成宗大徳九年嵗在乙巳公時年五十二嵗¶
先是公被召金書藏經許舉能書者自隨書畢所舉¶
廿餘人皆受賜得官執政將留公入翰苑公力請歸¶
己亥改集賢直學士行江浙等處儒學提舉正其時¶
所書也但其體専宗元常與公平時書微有不同而¶
<pb:KR3h0054_WYG_009-23b>¶
用筆之精轉折之妙則無毫𩬊少異盖公於古人書¶
法之佳者無不倣學如元魏常侍沈馥所書魏定鼎¶
碑亦常傚之謂其得鍾法可愛則其於元常固惓惓¶
矣至其晩年乃専法二王自右軍黄庭子敬十三行¶
之外不雜他人一筆所以深造自得為一代書學之¶
祖也嘉禾子京項君以重價購得此卷持来求䟦遂¶
為書此然予又嘗見翰林孔目何君元朗所藏一卷¶
乃金陵王南原舊物字小如&KR0927;紙高五寸餘精妙不¶
<pb:KR3h0054_WYG_009-24a>¶
可言今已歸之天府不可得而見矣猶幸得見此卷¶
而明忩浄几時一展玩不惟塵眼為開而冲襟遐抱¶
亦為之暢適古物日少子京其寳之¶
¶
　　萬歴三年四月十一日茂苑文嘉書於歸来堂¶
¶
　　管夫人懸崕朱竹¶
¶
　　網得珊瑚枝擲向篔簹谷明年錦棚兒春風生面目¶
朱竹古無所本仲温在試院卷尾以朱筆掃之故¶
¶
　　張伯雨有偶見一枝紅石竹之句¶
¶
<pb:KR3h0054_WYG_009-24b>¶
　　桃花夢叟楊維楨題¶
¶
　　亦是檀欒池上枝却縁殊色借胭脂清隂忽訝繁紅¶
藉勁節難從染絳移結實定為朱鳯食騰空堪作赤¶
龍騎多應血泪湘妃盡客賦梁園搃未知¶
¶
　　遂昌山樵鄭元祐¶
¶
　　倪元鎮竹樹小山圖¶
¶
　　益公以道不見忽忽七改年辛亥七月余来自苕溪偶¶
寓松陵之桐里雙井院數日矣以道適過慧日懴堂解¶
<pb:KR3h0054_WYG_009-25a>¶
后一見因寫竹樹小山并賦詩以寄意云¶
¶
　　懶瓚¶
¶
　　一笑相逢豈有期因懐西崦話移時李公堂裏頻曾宿¶
陸子泉頭舊有詩旅思悽悽非中酒人情落落似殘棋¶
雲濤眼底三生夢鷗影秋汀又語離是日性源秋水二¶
上人同集廿一日¶
¶
　　以道因讀余舊詩春日試筆一首今三十有餘年矣併¶
書畵上喜看新酒似鵞黃已有春風拂草堂三月江南¶
<pb:KR3h0054_WYG_009-25b>¶
初破栁扁舟晩下獨鳴榔苔生不礙山人屐花發應憐¶
野老墻世外寕辭千日醉未容人事惱年光¶
¶
　　王孟端墨竹¶
¶
　　翠影蕭蕭鳯羽齊興狂猶復醉中題何當雪夜扁舟去¶
載酒相尋造竹西¶
¶
　　辛巳三月友石生王紱為　竹西先生寫并題¶
¶
　　東風吹竹滿前溪溪竹叢深路欲迷日日雨多泥滑¶
滑不堪鷄鶻再三啼　　雲東姚綬¶
¶
<pb:KR3h0054_WYG_009-26a>¶
　　詹仲舉調沁園春辭¶
¶
　　兒汝来前吾與汝言汝知否乎自吾家種植詩書之外¶
略無一毫薏苡明珠翰墨生涯虀塩旦暮三世儒冠出¶
此塗長安道看父兄叔伯幾度齊驅　如今側足横舒¶
看一領青衫似摘鬚這衫兒着了要須徐稱莫教黄嘴¶
暗裏揶揄刺史家聲拾遺直節要你心清似得渠心期¶
處似獻之忠孝更著工夫¶
¶
　　叔祖留耕忠文公所作至正辛丑正月二十又二日¶
<pb:KR3h0054_WYG_009-26b>¶
姪孫畦拜手謹書¶
¶
　　朱西村着色山水¶
¶
　　松吹涼生錦籜冠鳥還雲出坐中看勾谿數畆清泠水¶
更着何人並釣竿　　西村朱朴畵并題時年七十八¶
(古田家白文印村翁朱文印)¶
¶
¶
¶
　　書畫題跋記卷九¶
¶
