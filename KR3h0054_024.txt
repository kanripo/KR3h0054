# -*- mode: mandoku-view -*-
#+TITLE: 書畫題跋記
#+DATE: 2019-03-29 21:17:55.314244
#+PROPERTY: ID KR3h0054
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 24
<pb:KR3h0054_WYG_024-1a>¶
　　欽定四庫全書¶
¶
　　續書畫題跋記卷十二¶
¶
　　明　郁逢慶　編¶
¶
　　文衡山石湖圖彭隆池楷書詩序¶
¶
　　三陽獻嵗迓淑氣於東郊七日逢人肆娯遊於南浦湔¶
裳戴勝樂事賞心斯固巧歴之所難齊百年之所罕通¶
也况復故園梅栁舊隠湖山緑水泮其流澌丹崖消其¶
殘雪間關百囀覺時鳥之能言荏苒千絲喜春條之變¶
<pb:KR3h0054_WYG_024-1b>¶
色蘭畦景麗蕙圃烟霏人歡而風物和暖布而臯壤恱¶
於是仙舟共泛拂越城之虹梁羽蓋雙飛陟楞伽之鷲¶
嶺結驂騑於谷口留畫鷁於川湄草藉簪裾林開觴俎¶
借逺公之蓮社坐愛青山卧中散之琴臺醉憐修竹良¶
辰可惜勝槩不遺金花與梅蕋爭妍菜縷共青絲鬬巧¶
一談一笑無謝昔人優哉游哉聊以永日羣公英情天¶
逸盡為紱冕之巢由藻思霞騰俱是薜蘿之顔謝或懸¶
車在告或秉節周行聚天上之徳星修山中之故事鄴¶
<pb:KR3h0054_WYG_024-2a>¶
宫綺宴多軍旅之嫌金谷俊遊貽聲華之誚超然物外¶
理暢言𤣥夫子樂之吾與㸃也然而扶搖萬里迺鵾鵬¶
之壯圖偃仰一枝實鷦鷯之微願雲泥既隔離㑹何常¶
所頼篇題僅存梗概感時懐友更續草堂之吟探韻賦¶
詩豈俟蘭亭之罸時嘉靖十八年嵗在己亥集者十有¶
四人彭年序¶
¶
　　文徴仲　湯伯子　袁邦正　袁尚之　袁紹之¶
¶
　　袁補之　袁與之　袁永之　王禄之　陸子傳¶
¶
<pb:KR3h0054_WYG_024-2b>¶
　　王子美　陸子行　朱子朗　彭孔加¶
¶
　　沈啟南有竹庄閒居詩卷¶
¶
　　幽居臨水稱㝠棲蓼渚沙砰咫尺迷山雨忽來茅溜細¶
溪雲欲墮竹梢低簷前故壘雌雄燕籬脚秋蟲子母雞¶
此處風光小韋杜可能無我一青藜¶
¶
　　顛毛脫盡野僧如世事多歸一懶除欲博晏眠高着枕¶
便圗老眼大抄書屋須矮小茅須厚窻要清虚竹要疎¶
心與陶翁有相得時歌吾亦愛吾廬¶
¶
<pb:KR3h0054_WYG_024-3a>¶
　　憨憨無役老人懐春日烘門晏始開游衍太平初試杖¶
安排樂事且拈杯世情花黨富家發公道燕均貧户來¶
識字不多强不識小軒聊與物追陪¶
¶
　　掃地焚香習燕清蕭然一榻謝將迎坐移白日花間影¶
睡起春禽竹外聲心逺不妨人境寂道深殊覺世縁輕¶
問竒尚有門前客却怪青山不掩名¶
¶
　　八十一翁沈周¶
¶
　　祝希逸題畫詩¶
¶
<pb:KR3h0054_WYG_024-3b>¶
　　春山雨新沐掩靄結濃緑一葉金芙蓉粲粲迎朝旭¶
江亭小於艇松子落滿頂盡日無人來流水抱虚影¶
白雲媚蒼山寂寂太古春窅藹林薄中一區宅無鄰¶
客子欲何歸中林猶獨歩幸有蒼蒼松為辨去來路¶
¶
　　枝指生祝允明¶
¶
　　祝枝山楷書澄心窩銘¶
¶
　　一間房六尺地雖没莊嚴都也精緻蒲作團布作被日¶
裏可坐夜裏可睡燈一盞香一炷石磬數聲木魚幾記¶
<pb:KR3h0054_WYG_024-4a>¶
龕常闗門常閉好人放參惡人迴避髪不除肉不忌道¶
人心腸儒者服製上無師下無弟不傳衣鉢不立文字¶
不談禪不說偈但無妄行亦無妄意不貪生不圖利了¶
清靜縁作解脫計無罣碍無拘繫閒便入來忙便出外¶
省閒非省閒氣在家出家在世出世佛何人佛何處此¶
即上乗此即三昩日復日嵗復嵗畢我這生任他後裔¶
¶
　　乙酉冬日枝山允明戲為性甫録此¶
¶
　　唐伯虎雪景單條¶
¶
<pb:KR3h0054_WYG_024-4b>¶
　　柴門雪霽榿林僵藤枕新開煮酒嘗正是騷人安穏處¶
¶
　　一編文字一爐香　　　　呉趨唐寅¶
¶
　　千山一白照人頭折竹琳琅路轉幽落日西風苦行¶
旅誰家呼酒倚紅樓　　沈周¶
¶
　　密樹縁山凍不分天垂暮色轉氤氲山童貰酒歸何¶
處雪壓茅簷有隠君　　徴明¶
¶
　　雪積溪橋行路難蔽天樓閣鏁重巒長途日暮西風¶
急猶為梅花勒馬看　　陸治¶
¶
<pb:KR3h0054_WYG_024-5a>¶
　　踈林映雪見江峰萬叠横奔走玉龍况是晴光開晩¶
照落霞酣葉錦玲瓏　　周天球¶
¶
　　樹木蕭疎雪欲消空江水冷不生潮遊魚未出虚垂¶
釣簑笠迴舟不待招　　姚綬¶
¶
　　小蹇衝風引步遲風烟觸眼總新詩千山圍玉天開¶
畫此意惟應鄭五知　　文彭¶
¶
　　文太史淺色品茶圖¶
¶
　　品茶嗜味陸鴻漸墨妙筆精王右軍煮茶寫帖闗幽興¶
¶
<pb:KR3h0054_WYG_024-5b>¶
　　白日看雲惟二君　　　　徴明¶
¶
　　盧鴻石榻寄嵩山竹雪松雲共洒然我欲逃名巖壑¶
去無如此地隔風烟　　周天球¶
¶
　　閒閒三徑少行客寂寂中林自落花人世迥於橋外¶
隔松蘿隠映即仙家　　袁尊尼¶
¶
　　湘簾寂寂夏堂虚竹影離離風外疎煮茗焚香消晏¶
坐硬黄臨得右軍書　　陸安道¶
¶
　　松隂竹色翠交加晏坐清談日未斜偶欲揮毫剛洗¶
<pb:KR3h0054_WYG_024-6a>¶
硯只縁滌暑幾烹茶　　王穀祥¶
¶
　　庾信風流賦小園碧山當户緑池翻煮茶滌硯足幽¶
事永日忘形與客言　　彭年¶
¶
　　沈石田有竹居卷(在絹素上見前集今補全題句)¶
¶
　　風逆客舟緩日行三里餘遙知有竹處便是隠君居詩¶
中大癡畫酒後老顛書人生行樂爾世事其何如¶
¶
　　余與廷美同訪啟南親家於有竹别業而舟逆溪風¶
而上邜至酉乃達主人愛客甚盡出所有圖史與觀¶
<pb:KR3h0054_WYG_024-6b>¶
樂而賦此識嵗月云成化三年長至日天全公有貞¶
書¶
¶
　　次徐武功訪沈啟南詩韻¶
¶
　　烟水微茫外舟行一舍餘既覔沈東老還尋陶隠居¶
氷絃三叠弄雪繭八分書醉和陽春曲空踈愧不如¶
¶
　　劉珏(劉廷美氏朱文)¶
¶
　　徐劉二公詩蓋皆有唐人風韻其字畫亦不易得也¶
詩云雖無老成人尚有典刑吾於是亦云¶
¶
<pb:KR3h0054_WYG_024-7a>¶
　　後學王鏊題(濟之朱文)¶
¶
　　見説君家竹凉隂十畝餘客容開徑入我願卜鄰居¶
頭白話今雨汗青藏古書嵗寒交莫逆高義慕相如¶
一别五年乆相望三舍餘要於吾道重獨與此君居¶
若許借半榻何勞枉尺書鳯毛雲五色食實近何如¶
愛爾鴻兒好相過載拜餘言皆能謹節志不在安居¶
勉進十年學飽涵千卷書人生何似此方可古人如¶
成化八年秋八月十有二日疑舫老人嘉禾周鼎為¶
<pb:KR3h0054_WYG_024-7b>¶
有竹居主人書於吴城客樓時年七十有二(伯噐)¶
東老清風勁西疇緑水餘過橋還有業因竹便移居¶
君子歌淇澳畸人斷鶚書雅宜徐孺輩交誼極攣如¶
¶
　　温州郡君文林和¶
¶
　　一别石田老於今六載餘遥乗剡溪棹來訪杜陵居¶
王宰偏能畫鄭䖍兼善書風流邁前輩吴下有誰如¶
¶
　　海虞李傑次武功徐先生韻¶
¶
　　繫舟髙桞下又是十年餘遥踏無媒逕重尋有竹居¶
<pb:KR3h0054_WYG_024-8a>¶
筆精知米畫器古見商書前輩詩題在風流邈不如¶
曩余訪啟南一宿有竹别業今復過之不覺十五年¶
矣偶見閣老徐先生之作為次其韻以寫慨歎是日¶
啟南命其子維時出商乙父尊并李營邱畫董北苑¶
畫為玩故及之嵗戊戌二月十八日吴寛書¶
¶
　　沈君天下士一别十年餘舟到逢人問竹深迷所居¶
有田皆種石無屋不藏書一笑留旬日高懐誰得如¶
¶
　　梅&KR2224;吴珵(元玉朱文)¶
¶
<pb:KR3h0054_WYG_024-8b>¶
　　野竹娟娟凈清隂十畝餘沈郎能獨愛蔣詡合同居¶
賓主皆㤀俗兒童亦解書不知風月夜高興復何如¶
¶
　　海虞王鼎(元勛朱文)¶
¶
　　予性素懶且僻凡閱卷軸有不欲終者多矣此則展¶
舒至再紙為之裂最後有此空得附名焉幸也大理¶
左丞同邑陳璚玉汝題¶
¶
　　住無一舍逺交近廿年餘華竹循牆種樓臺逐水居¶
輞川高士畫山谷老人書况有天仙句深慚百不如¶
¶
<pb:KR3h0054_WYG_024-9a>¶
　　言里錢仁夫(士𢎞白文)¶
¶
　　武公伯徐公始歸吴時首為沈氏落筆誌墓自後與¶
白石公父子遂為忘形之交故其翰墨留於有竹居¶
者為多也此卷中諸詩皆武功同時一班人物亦有¶
稍後者雖不能盡出於吴中然逺亦不在嘉湖之外¶
也聞之前輩惟洪武間有此一盛至今時始復見也¶
南濠楊循吉題¶
¶
　　放筯盤無肉生孫地有餘平安惟土著心性愛郊居¶
<pb:KR3h0054_WYG_024-9b>¶
玉戛纔成句鸞騫自入書不為官可敬摩詰豈能如¶
¶
　　秦瓛書(廷璧白文)¶
¶
　　唐伯虎桃花雨過圖(小掛幅)¶
¶
　　桃花雨過水連天古樹高巖亂玉泉獨立溪頭窮物理¶
不知斜日落平川¶
¶
　　晉昌唐寅¶
¶
　　石田題放舟圖¶
¶
　　緑樹如絲霧青山生白雲自天為此景平與畫家分¶
<pb:KR3h0054_WYG_024-10a>¶
扁舟不可泊任隨流水流東西與南北人物兩悠悠¶
釣竿七尺玉夕陽千叠山山容恰好晚正及鳥飛還¶
埜樹脱紅葉廻塘交碧流無人伴歸路獨自放扁舟¶
¶
　　長洲沈周¶
¶
　　陳白陽花草冊¶
¶
　　春光何爛熳名花説海棠嬌嬈看已足何用復聞香¶
¶
　　垂絲海棠¶
¶
　　庭院日初長玫瑰正堪頌香色兩徘徊聲價令人重¶
¶
<pb:KR3h0054_WYG_024-10b>¶
　　玫瑰¶
¶
　　薝蔔含妙香来自天竺國笑殺葵與榴空能好顔色¶
¶
　　薝蔔¶
¶
　　素質結秋風向人渾欲語春花莫相笑丹心自能許¶
¶
　　秋葵¶
¶
　　丹葩間碧葉雪中自重叠山人倚醉時奈可映頳頬¶
¶
　　山茶¶
¶
　　紫萼破新粉青綬翦繁英忽然来暗香春風吹滿庭¶
¶
<pb:KR3h0054_WYG_024-11a>¶
　　瑞香¶
¶
　　雪裏呈嬌態風前逞素姿香魂何處覔清夢寄相思¶
¶
　　梅花¶
¶
　　金粟花開日天香散玉墀嫦娥解人意折贈最髙枝¶
¶
　　桂花¶
¶
　　未摘露前實先看雨後花名應出西海顔豈論東家¶
¶
　　榴花¶
¶
　　翠帶何飄摇紫莖多馥郁佳人千里心日暮倚空谷¶
¶
<pb:KR3h0054_WYG_024-11b>¶
　　幽蘭¶
¶
　　東風日夜發桃李不禁吹檢㸃穠華事辛夷落較遲¶
¶
　　辛夷¶
¶
　　冩松青雲裏佳色藹成暮松作不老枝人比長年數¶
¶
　　古松¶
¶
　　白陽陳淳¶
¶
　　陸包山著色水仙西府海棠(在絹工欵之陸治製)¶
¶
　　邊庭栁暗金微雪御苑花開玉壘春蝴蝶飛來疑入¶
<pb:KR3h0054_WYG_024-12a>¶
夢凌波還見洛川神　　彭年¶
¶
　　誰見凌波自洛川海棠婀娜更嫣然山齋坐對渾成¶
惱國色天香共可憐　　文嘉¶
¶
　　傾國初舒艷凌波尚怯寒春光兩相競併作一時看¶
¶
　　許初¶
¶
　　陸叔平牡丹(在絹上)¶
¶
　　芳園爛熳百花枝白白紅紅各有時冶葉娼條均造化¶
和風甘雨入華滋老夫觀物逍遥地小筆分春竊弄私¶
<pb:KR3h0054_WYG_024-12b>¶
日日不妨偷展卷擾人蜂蝶竟何知　　陸治¶
¶
　　此根應自洛中分綽約風前不染塵笑取一杯成小¶
賞韶華易老可憐人　　黄姬水¶
¶
　　洛下花開日粧成富貴春獨憐彫落易為爾貯丰神¶
¶
　　周天球¶
¶
　　沈啟南倣王叔明山水¶
¶
　　秋山骨稜層樹杪枝搓牙尚有霜餘葉㸃綴如春花緩¶
步亦足賞何須坐停車行行日將夕㣲吟酬物華¶
¶
<pb:KR3h0054_WYG_024-13a>¶
　　甲申菊月倣黄鶴山樵山居圖余因作詩以贈原已先¶
生　　　　　　　　　　沈周¶
¶
　　秋風掃地葉俱無一箇籐枝借步趨滿眼吟情吟不¶
盡夕陽歸去泛平湖　　陳鎏¶
¶
　　短棹輕舟載夕陽獨尋新句下横塘白鷗疑是催詩¶
使飛掠蘋洲醉墨香　　黄姬水¶
¶
　　清風自繞崕疎樹不遮山寂寂秋光盡蕭蕭落照閒¶
¶
　　横塘農者(袁袠之印白文)¶
¶
<pb:KR3h0054_WYG_024-13b>¶
　　湖北歸來日落扁舟滿載西風目送一行白鷺秋懐¶
¶
　　欲與天空　　　　　　袁尊尼¶
¶
　　唐子畏秋菊單條¶
¶
　　故園三徑吐幽叢一夜𤣥霜墮碧空多少天涯未歸客¶
¶
　　借人籬落看秋風　　　　晉昌唐寅¶
¶
　　芳林搖落不勝秋籬下霜花景獨幽真賞却嫌人送¶
酒隔溪遙聴鳥相求　　周天球¶
¶
　　老我愛種菊自然冝野心秋風吹破屋貧亦有黄金¶
¶
<pb:KR3h0054_WYG_024-14a>¶
　　文嘉¶
¶
　　文休承梅花幽蘭對幀¶
¶
　　踈枝冷蕊散寒香一樹垂垂映草堂輸却逋翁有新句¶
水㾗清淺月昏黄¶
¶
　　幽蘭奕奕吐竒芳風度深林汎逺香大似清真古君子¶
¶
　　閉門高譽不能藏　　　　茂苑文嘉¶
¶
　　沈石田雪景¶
¶
　　參得黄梅嶺上禪魔空虎穴是諸天贈君一片江南雪¶
<pb:KR3h0054_WYG_024-14b>¶
洗盡炎荒障海烟¶
¶
　　正德丁夘八十一翁沈周¶
¶
　　董𤣥宰論畫¶
¶
　　趙大年畫平逺絶似右丞秀潤天成真宋之士夫畫此¶
一派又傳倪雲林雲林工緻不敵而荒率蒼古勝矣今¶
作平逺及扇頭小景一以此二人為宗使人玩之不窮¶
味外有味也¶
¶
　　昔人評趙大年畫謂得胸中千卷書更竒古又大年以¶
<pb:KR3h0054_WYG_024-15a>¶
宗室不得逺遊每朝陵囘得胸中丘壑不行萬里船不¶
讀萬卷書欲作畫祖其可得乎此在吾曹勉之無望庸¶
史矣¶
¶
　　畫家以古為師以自上乗進此當以天地為師每朝起¶
看雲氣變幻絶近畫中山山行見竒樹須四面取之樹¶
有左看不入畫而右看入畫者前後亦爾看得熟自然¶
傳神傳神者必以形形與心手相凑而相㤀神之所托¶
也樹豈有不入畫者將畫史收之生絹中茂密而不繁¶
<pb:KR3h0054_WYG_024-15b>¶
峭秀而不寒即是一家眷屬耳¶
¶
　　元鎮自題獅子林圖余此畫真得荆闗遺意非王蒙輩¶
所能夢見也其高自標置如此又張伯雨題雲林畫云¶
無畫史縱横習氣顧謹中題雲林畫云初以董源為宗¶
及乎晩年畫益精詣而書法漫矣蓋倪迂書絶工緻晩¶
乃失之而聚精於畫一變古法以天真幽淡為宗要亦¶
所謂漸老漸熟者若不從北苑築基不容易到耳縱横¶
習氣即黄子乆未斷幽澹而言則趙吴興猶遜迂翁其¶
<pb:KR3h0054_WYG_024-16a>¶
胸次自别也¶
¶
　　古人云有筆有墨筆墨二字人多不曉畫豈有筆墨者¶
但有輪廓而無皴法即謂之無筆有皴法而不分輕重¶
向背明晦即謂之無墨古人云石分三面此語即是筆¶
亦是墨¶
¶
　　禪家有南北二宗唐時始分畫之南北二宗亦唐時分¶
也但其人非南北耳北宗則李思訓父子着色山水流¶
𫝊而為宋之趙幹趙伯駒伯繡以至馬夏輩南宗則王¶
<pb:KR3h0054_WYG_024-16b>¶
摩詰始用渲澹一變鈎研之法其𫝊為張藻荆郭董巨¶
米家父子以至元之四大家亦如六祖之後有馬駒雲¶
門臨濟兒孫之盛而北宗微矣要之摩詰所謂雲峰石¶
迹迴出天機筆意縱横參乎造化者東坡贊吴道子王¶
維畫壁亦曰吾於維也無間然知言哉¶
¶
　　畫之道所謂宇宙在乎手者眼前無非生機故其人往¶
往多夀至如刻畫細碎為造物役者乃能損夀蓋無生¶
機也黄子乆沈石田文徴仲皆大耋仇英短命趙吴興¶
<pb:KR3h0054_WYG_024-17a>¶
止六十餘仇與趙品格雖不同皆習者之流非以畫為¶
寄以畫為樂者也寄樂於畫自黄公望始開此門庭耳¶
嘗謂右軍父子之書至齊梁而風流頓盡自唐初虞褚¶
輩一變其法乃不合而合右軍父子殆如復生此言大¶
不易㑹蓋臨摹最易神㑹難傳故也巨然學北苑元章¶
學北苑黄子久學北苑倪瓚學北苑學一北苑耳而彼¶
此不相似使俗人為之與臨本同若之何能傳世也¶
畫家之妙全在烟雲變幻中米虎兒謂王維畫見之最¶
<pb:KR3h0054_WYG_024-17b>¶
多皆如刻畫不足學也惟以雲山謂墨戲此語雖似過¶
正然山水中當着意生雲不可用拘染當以墨漬出令¶
如氣蒸冉冉欲墮乃可稱生動之韻¶
¶
　　山之輪廓既先定然後皴之今人從碎處積為大山此¶
最是病古人運大軸只三四大分合所以成章雖其中¶
細碎甚多要之取勢為主吾有元人論畫米高二家山¶
書正先得吾意¶
¶
　　董北苑畫樹都不作小樹者如秋山行旅是也又有作¶
<pb:KR3h0054_WYG_024-18a>¶
小樹但只逺望之似樹其實慿㸃綴以成形者此即米¶
氏落茄之源委蓋小樹最要淋漓約略簡於枝柯而繁¶
於形影欲如文君之眉與黛色相參合則是高手也¶
畫樹之竅只在多曲雖一枝一節無有可直之理其向¶
背俯仰皆於曲中取之或曰然則諸家不有直樹乎曰¶
樹雖直而生枝發節處必不都直也董北苑樹作勁挺¶
之狀特曲處簡爾李營丘則千屈萬曲無復直筆矣枯¶
樹最不可少時於茂林中間見乃竒古茂樹惟檜栢楊¶
<pb:KR3h0054_WYG_024-18b>¶
栁桂槐要鬱森其妙處在樹頭與四面參差一出一入¶
一肥一瘦處古人以木炭畫圏隨圍而㸃之正為此也¶
宋人多寫垂桞又有㸃葉栁垂栁不難畫只要分枝頭¶
得勢耳㸃葉栁之妙在樹頭圓鋪處只以汁緑漬出又¶
要森蕭有迎風搖颺之意其枝頭須半明半暗又春二¶
月栁未垂條秋九月栁已衰颯不可混設色亦須體此¶
意¶
¶
　　畫樹木各有分别如畫瀟湘圗意在荒逺滅没即不當¶
<pb:KR3h0054_WYG_024-19a>¶
大樹及近景叢木如園亭景可作楊栁梧竹及古檜青¶
松若以園亭景樹移之山居便不稱矣若重山複嶂樹¶
木又别當直枝直幹多用攢㸃彼此相藉望之糢糊鬰¶
葱似入林有猿啼虎嘷者迺稱至如春夏秋冬風晴雨¶
雪又不在言也¶
¶
　　李思訓寫海外山董源寫江南山米元暉寫南徐山李¶
唐寫中州山馬逺夏圭寫錢塘山趙吴興寫苕霅山黄¶
子久寫海虞山若夫方壺蓬䦘必有羽人傳照余以意¶
<pb:KR3h0054_WYG_024-19b>¶
為之未知是否¶
¶
　　雲山不始於米元章蓋自唐時王洽潑墨便已有其意¶
董北苑好作烟景烟雲變没即米畫也余於米虎兒瀟¶
湘白雲圗悟墨戲三昩故以寫楚山¶
¶
　　畫家初以古人為師後以造物為師吾見黄子久天池¶
圖皆膺本昨年遊吴中山䇿笻石壁下快心洞目狂叫¶
曰黄石公黄石公同遊者不測余曰今日遇吾師耳¶
幽亭秀水古人常繪世無解其意者余為下注脚曰亭¶
<pb:KR3h0054_WYG_024-20a>¶
下無俗物謂之幽木不擁腫經霜變黄者謂之秀¶
昌黎云坐茂樹以終日當作嘉樹則四時皆宜霜松雪¶
竹雖凝寒亦日堪對¶
¶
　　山下孤烟逺村天邉獨樹高原非右丞工於畫道不能¶
得此句米元暉猶謂右丞畫如刻畫故余以米家山寫¶
¶
　　韻　　　　　　　　　　董其昌¶
¶
　　董𤣥宰書卷¶
¶
　　東坡文章忠義能傾一世然王荆公司馬君實與之同¶
<pb:KR3h0054_WYG_024-20b>¶
時亦是同調人而前後放廢一舒一温至此可謂不遇¶
李北海碑板照四裔老杜八哀詩推重特至其自叙詩¶
曰李邕願卜鄰如太白之於賀監也¶
¶
　　李白詩集推挹少陵者絶少獨少陵於白不一而足然¶
蜀道難亦為少陵作唐勒宋玉或尚有篇什不轉耳¶
飲中八仙詩有李白為領袖竹林七賢有稽叔夜西園¶
雅集十六人有坡公參而不混同而不雜在人冷眼覷¶
¶
　　着　　　　　　　　　　其昌¶
¶
<pb:KR3h0054_WYG_024-21a>¶
　　董𤣥宰作畫八幀為一冊間寫畫法語¶
¶
　　荒率蒼莽即為墨戲¶
¶
　　雲林學闗仝用側筆如東坡學徐浩用偃筆¶
¶
　　雲林畫有婀娜如美人者有潑頼如猛士者¶
¶
　　黄子久畫得之虞山與天池山¶
¶
　　海嶽菴圖自言楚山清曉於南徐見之¶
¶
　　米氏父子畫往京口望江山即是粉本¶
¶
　　氣韻生動必在生知非學所及然大要以澹為主所謂¶
<pb:KR3h0054_WYG_024-21b>¶
澹者天骨自然脫去塵俗若有意為淡去之轉逺¶
¶
　　其昌¶
¶
　　董𤣥宰跋泉州帖¶
¶
　　淳化官帖北宋時已難見世所傳臨江潭絳汝長沙諸¶
刻亦零落鮮全本惟泉州石刻僅少苐五卷之半此宋¶
搨至佳者海上顧氏所藏奕奕有神氣真墨池之竒寳¶
也今歸越石珍重珍重　　其昌題¶
¶
　　陸包山松枝喜鵲¶
¶
<pb:KR3h0054_WYG_024-22a>¶
　　春風海屋開華宴手縛蒼龍到席前乗子西池問王母¶
¶
　　桑田滄海定何年　　　　陸治¶
¶
　　陳白陽題扇¶
¶
　　自愧迂踈常取咎更兼多病懶經營一生落落真如寄¶
舉世滔滔亦可驚身外事機爭入夢眼前杯酒却闗情¶
茅齋此夜勞相問風雨明朝未許行¶
¶
　　客過田舍奉贈　　　　陳遒復¶
¶
　　姚穀庵草書¶
¶
<pb:KR3h0054_WYG_024-22b>¶
　　宦途跋涉利途危偏愛江南水竹居萬疊滁山都入畫¶
一階春草不教除空濛氣挹胸襟爽清冷光搖几席虛¶
人世紅塵浮滚滚難從屏障上衣裾¶
¶
　　丹丘生公綬¶
¶
　　唐伯虎行書¶
¶
　　措身物外謝時名着眼閒中看世情人筭不如天筭巧¶
機心爭似道心平思量昨日疑前世睡起今朝是再生¶
説與明人應曉得與愚人說也分明¶
¶
<pb:KR3h0054_WYG_024-23a>¶
　　蘇臺唐寅¶
¶
　　宋石門玉湖漁隠圖(在絹素上倣王叔明筆意卷首董𤣥宰大行真書八字)¶
¶
　　峴山鐵笛碧浪蘭舟　董其昌書(卷長六尺餘畫後欵云)¶
萬歴甲辰冬日為叔隠世雅兄寫玉湖漁隠圖八十¶
翁檇李宋旭¶
¶
　　贈玉湖漁父高逸¶
¶
　　蒹葭秋數里江色轉無窮老興吹長笛孤眠抱短桐¶
蘋香沙鳥醉月白釣絲空誰識蓬壺口逃名散髮翁¶
¶
<pb:KR3h0054_WYG_024-23b>¶
　　友弟陳繼儒書於西湖之垂露亭¶
¶
　　峴山碧浪翠交加有客拏舟日未斜目擊閒雲横玉¶
笛身隨野鳥卧金沙垂綸豈羡任公子徙宅還同顔¶
闔家為問緇林何處是烟波深鎖即天涯¶
¶
　　右贈叔隠先生高隠　　蒲阪楊俊臣¶
¶
　　傲矣五湖長悠然一葦航坐看雲上下行泊水微茫¶
竿拂珊瑚色窻虚明月光高眠都不羡清籟起滄浪¶
¶
　　黄汝亨(寓庸居士白文貞父氏白文)¶
¶
<pb:KR3h0054_WYG_024-24a>¶
　　豈是滋泉濮水綸不垂釣餌一閒人平生為寫山川¶
影故與烟霞老作鄰¶
¶
　　慣於湖海若為親四達交情詎不堪一笠一瓢竟何¶
事釣虛聊復擬淮南　　周叔宗¶
¶
　　千頃湖波浸碧山阿誰釣艇水雲間心非熊卜踪偏¶
幻身似羊裘夢亦閒琥珀杯中吞㶑灧水晶宫外弄¶
潺湲𤣥真丰采今猶在莫道髙風不可攀¶
¶
　　吕𦙍鼎(姬重父白文)¶
¶
<pb:KR3h0054_WYG_024-24b>¶
　　分得湖干樂事多白蘋紅蓼共青莎夜來喚酒誰同¶
醉烟客曽招張志和¶
¶
　　吹殘鐵笛尚微醺山月相澄夜未分趺坐磯頭數魚¶
藻恐垂綸處亂溪雲　　溪上花農吴之鯨¶
¶
　　釣翁高隠占漁磯浮玉山空碧浪微千頃水雲青翰¶
舫半天風雨緑簑衣春深苕葉參差長秋盡蘋花厯¶
亂飛醉後倚蓬吹鐵笛一羣沙鳥自㤀機¶
¶
　　東海徐惟起(徐興公氏白文)¶
¶
<pb:KR3h0054_WYG_024-25a>¶
　　楊栁千行蘆萬頃一簑一笠烟波冷碧浪湖邉浪可¶
餐風風雨雨弄漁竿　　華亭曹蕃¶
¶
　　我愛芝湖勝為漁寄烟水君隠玉湖濵怪底成𤣥契¶
我昔登峴山碧浪黏天碧鐵笛聲叫雲老漁何處覔¶
意本不在魚意在山水間纎翰持作鈎寸管持作竿¶
移舟傍清樾白日足幽夢雙攜玉童子笑覔桃花洞¶
¶
　　於越謝伯美¶
¶
　　我家鏡湖曲爾住玉湖邉不隔錢江水時過書畫船¶
<pb:KR3h0054_WYG_024-25b>¶
為漁苦識字片紙重雙環翻笑𤣥真子埋名苕霅間¶
何須買巖壑不用覔丘樊盡日風波裏看他桞色昏¶
新琢白玉章朱字密於網上箋乞天公冊爾五湖長¶
昨夜桃花水新添一尺青得魚不沽酒入市換蘭亭¶
我昔過浮玉長憐似鏡湖只輸荷十里消得酒千壺¶
畫取烟波上滄浪一釣舟丹砂吾自有為爾抹羊裘¶
剪却珊瑚樹從他下釣竿只愁菰蔣裏處處月明寒¶
茶竈青林下香爐白浪前有魚堪作鱠寄取侍中船¶
<pb:KR3h0054_WYG_024-26a>¶
左手持酒杯右手作蝌蚪為問武陵溪有此漁人否¶
¶
　　㑹稽王驥德¶
¶
¶
¶
¶
¶
¶
<pb:KR3h0054_WYG_024-26b>¶
¶
¶
¶
¶
¶
¶
¶
¶
　　續書畫題跋記卷十二¶
¶
