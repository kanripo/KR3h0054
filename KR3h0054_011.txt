# -*- mode: mandoku-view -*-
#+TITLE: 書畫題跋記
#+DATE: 2019-03-29 21:17:55.171167
#+PROPERTY: ID KR3h0054
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 11
<pb:KR3h0054_WYG_011-1a>¶
　　欽定四庫全書¶
¶
　　書畫題䟦記卷十一¶
¶
　　明　郁逢慶　撰¶
¶
　　沈石田竹鶴卷¶
¶
　　道人種竹復養鶴鶴可看家竹䕶壇度海借騎仙驥子¶
題詩吝洗舊琅玕風前掃葉碧雲亂月下聞聲白露寒¶
終日閒縁鎖不盡墮毛為服籜為冠¶
¶
　　沈周寄題竹鶴以為他日相見資¶
¶
<pb:KR3h0054_WYG_011-1b>¶
　　石田調南鄉子辭¶
¶
　　天地一癡仙寫畫題詩不換錢畫債詩逋忙到老堪憐¶
白作人情白結縁　無興最今年浪泊茅堂水漫天筆¶
硯只宜收拾起休言但説移家上釣船¶
¶
　　右寄　　南村張處士沈周¶
¶
　　文衡山吉祥菴圖(着色单條上楷書題云)¶
¶
　　徴明舍西有吉祥菴徃嵗嘗與亡友劉恊中訪僧權鶴¶
峰過之恊中賦詩云城裏幽棲古寺閒相依半日便思¶
<pb:KR3h0054_WYG_011-2a>¶
還汗衣未了奔馳債便是逢僧怕問山徴明和云殿堂¶
深寂竹床閒坐戀松隂忘却還水竹悠然有遐想㑹心¶
何必是空山越數年過之則恊中已亡因讀舊題追思¶
其韻塵蹤俗狀強追閒慚愧空門數往還不見故人遺¶
跡在黄梅雨暗郭西山時𢎞治十四年辛酉也祗今正¶
徳庚辰又二十年矣菴既燬於火而權師化去亦復數¶
年追感昔逰不覺愴失因再叠前韻當日空門對燕閒¶
傷心今送夕陽還刼餘誰悟邢和璞老去徒悲庾子山¶
<pb:KR3h0054_WYG_011-2b>¶
他日偶與恊中之子穉孫談及因寫此詩并追圖其事¶
付穉孫藏為里中故實云時十六年辛巳二月八日也¶
文徴明識¶
¶
　　石田恥齋圖¶
¶
　　雨裏荆溪叠叠山濕雲藏翠有無間歸来老眼糢糊在¶
水墨還消白日閒¶
¶
　　恥齋久不㑹暑中辱過僧寓清論竟日而返因出紙¶
作此景系詩以識之成化癸巳夏沈周¶
¶
<pb:KR3h0054_WYG_011-3a>¶
　　衡山水墨寫意(十二叚在紙上橫卷)¶
¶
　　北風入空山古木翠蛟舞何處天球鳴寒泉洒飛雨¶
¶
　　題古松流泉¶
¶
　　空庭竹樹翠交加春雨垂垂濕更斜睡起雨收朝日上¶
蕭然凉影印空沙　　　倣梅花道人墨竹¶
¶
　　古檜折風霜蒼虬落寒翠何必用明堂自得空山趣¶
¶
　　題古檜¶
¶
　　約戸秋聲夜未降一天清夢樂湘江酒醒何處覔環珮¶
<pb:KR3h0054_WYG_011-3b>¶
斜月離離印紙忩　　　題竹篠¶
¶
　　鳩一聲来鵲一聲鳩能喚雨鵲呼晴天公見此難分辨¶
晴不成時落不成　　　題枯木竹石上集鳩鵲¶
¶
　　春日鶯啼修竹裏仙家犬吠白雲間¶
¶
　　題竹石卧犬¶
¶
　　忩外宜男花本是忘憂草釵頭誰倒簮錢唐蘇小小¶
¶
　　題萱草¶
¶
　　罝羅不擾澤原寛豐草茸茸足自跧只恐山中藏不得¶
<pb:KR3h0054_WYG_011-4a>¶
㑹須㧞頴利人間　　　題蘆粟免¶
¶
　　惟餘寂寞籬根菊斜日西風暎臉黄¶
¶
　　題菊¶
¶
　　翠竹淡摇金芳蘭破紫玉兩兩結同心因之愛幽獨¶
¶
　　題蘭竹¶
¶
　　莫信陳王愛洛神&KR1272;波那得更生塵水香露影空青處¶
留得當年觧珮人　　　題水仙¶
¶
　　踈影横斜水清淺暗香浮動月黄昏¶
¶
<pb:KR3h0054_WYG_011-4b>¶
　　題古梅¶
¶
　　嘉靖辛卯春三月偕子重履吉過竹堂僧舎時新雨¶
初霽清風襲人性空上人聮此紙索余墨戯澷圖一¶
二種遂携而歸更旬始就老年遲頓聊用遣興若以¶
為不工則非老人計也徴明¶
¶
　　衡山居竹圖(卷首陳白陽篆書居竹二字在宋楮上次衡山淺色山水竹石在絹素上)¶
¶
　　珍重閒情在竹間幽居深𤨏碧琅竿清風自觧驅塵土¶
高節還堪託嵗寒門掩夕陽容竟造詩成春雨倩誰刋¶
<pb:KR3h0054_WYG_011-5a>¶
已知胸次清虚甚莫作尋常肉食㸔¶
¶
　　徴明¶
¶
　　次五岳山人黄省曽居竹賦(文多不載)¶
¶
　　蘭澤蔽宿草椒丘無餘芳睠兹君子室懿彼多脩篁¶
雨葉偃翡翠風梢亞琳琅幽人感嵗暮托跡同雪霜¶
曽謂白駒至載脂鳴鳯翔神盧粉蕭散遐心信徜徉¶
窹言契斯樂永矢不可㤀¶
¶
　　安陽杜璠¶
¶
<pb:KR3h0054_WYG_011-5b>¶
　　幽居清閟翠成文盡日焚香對此君晝永踈風輕嫋¶
嫋夜寒凉月白紛紛　　呉下王榖祥¶
¶
　　猗猗緑竹秩秩華榱翠文洞䟽秀翳堦壝白日潛照¶
清風時披澹然幽獨君子之居¶
¶
　　葆生文伯仁¶
¶
　　種竹隨清况幽居逺俗氛誰知豹閹客能愛鳯園雲¶
曉逕浮青月秋忩映緑濆王猷千載興蕭洒出人羣¶
¶
　　秦餘山人岳岱¶
¶
<pb:KR3h0054_WYG_011-6a>¶
　　右居竹卷皆呉中一時聞人為海寕王君作者王君¶
不詳為何人觀其絹素精好交無襍賔亦可尚已不¶
知何縁流落　京師震川先生得之先生雅好種竹¶
而亦姓王亦可以為竒矣偶擕過弊寓囙嘆物之得¶
其所歸而卷中諸人震川所交㡬半時一展玩殆若¶
為震川而設者題此以寄嵗月葢自戊子至今已三¶
十九年又不勝存沒之感於諸公也¶
¶
　　嘉靖丙寅秋七月三橋文彭書¶
¶
<pb:KR3h0054_WYG_011-6b>¶
　　萬厯庚辰四月晦日觀于耆英堂之東偏展玩数四¶
不能去手卷中諸名士惟徐君猶在而先兄亦仙逰¶
八年矣囙題于後以識感云¶
¶
　　茂苑文嘉書¶
¶
　　石田牧犢单條¶
¶
　　緑隂深處伴牛眠笛弄斜陽芳草間多少利途奔走客¶
何如及得爾儂閒　　　長洲沈周¶
¶
　　刺水新秧雨一犂栁隂山影緑参差長安囘首風塵¶
<pb:KR3h0054_WYG_011-7a>¶
惡輸與江東牧犢兒　　王穉登¶
¶
　　力盡東菑雨半犂夕陽歸早歩遲遲無人叩角行歌¶
去宛似桃林放牧時　　周天球¶
¶
　　田家嵗計在鋤犂茅屋高眠唐子西牛背笛聲歸短¶
徑已知山月印前溪　　張鳯翼¶
¶
　　文衡山桐隂圖¶
¶
　　漠漠踈桐灑靣凉濺濺寒玉潄廻塘馬蹄不到清隂寂¶
始覺空山白石長¶
¶
<pb:KR3h0054_WYG_011-7b>¶
　　孔周經時不見日想高勝居然在懐囙冩碧溪高士¶
圖并小詩寄意¶
¶
　　石田九日無菊歌¶
¶
　　今日九月九無菊且飲酒明年九月九有菊亦飲酒有¶
花還問酒有無有酒不論花無有好花難開好時莭好¶
酒難逢好親友一杯兩杯長在手六印何消金握斗三¶
杯五杯不離離萬事莫談瓶且守瓶云罄矣我即休載¶
欲謀之已無有天應松我身獨在天不全人花乃後遲¶
<pb:KR3h0054_WYG_011-8a>¶
之明日興還存紫□青袍得開否倘㸔爛熳即重陽借¶
酒東墻惱隣叟¶
¶
　　𢎞治甲寅秋九月望日沈周¶
¶
　　文衡山䟦鐘元常季直表¶
¶
　　右鍾元常薦山陽太守闗内候季直表宣和書譜及米¶
史黄論與他名家品目皆不見紀載惟張士行法書纂¶
要甞一及之且與戎路力命尚書宣示並稱但戎路諸¶
帖咸有石刻傳世而此帖不傳刻本殆不可曉而陸行¶
<pb:KR3h0054_WYG_011-8b>¶
直鄭元祐袁仲長在元世皆博學名能書家其題語珍¶
重如此必有所據先友李公應禎又甞親為余言其妙¶
謂雖積筆成塜不能仿彿其一波拂也公書法妙一世¶
其言如此余又安能置喙其間哉但諸公題語皆稱焦¶
季直余驗焦字寔候字之誤葢侯字上有闗内字寔闗¶
内侯也至後但稱直而不言季葢季姓直名關内侯其¶
爵也若以為焦姓則上闗内字似無所属以為地名不¶
應薦人而直舉其郡望且當時亦無所謂闗内郡者故¶
<pb:KR3h0054_WYG_011-9a>¶
余定為侯字無疑而華氏入石直標為薦季直表云徴¶
明識¶
¶
　　文衡山䟦右軍袁生帖真蹟¶
¶
　　右袁生帖曽入宣和御府即書譜所載者淳化閣帖弟¶
九卷亦載此帖是人曾入太宗秘府而黄長睿閣帖考¶
甞致疑於此然閣本較此㣲有不同不知當時臨摸失¶
真或淳化所收别是一本皆不可知而此帖五璽爛然¶
其後覃紙及内府圖書之印皆宣和裝池故物而金書¶
<pb:KR3h0054_WYG_011-9b>¶
標籖又出裕陵御筆當是真蹟無疑此帖舊蔵呉興嚴¶
震直家震直洪武中仕為工部尚書家多法書名畵後¶
皆散失吾友沈經時購得之甞以示余今復觀于華中¶
甫氏中甫甞以入石矣頋此真蹟無前人題識俾余䟽¶
其本末如此¶
¶
　　嘉靖九年臘月三日文徴明識¶
¶
　　衡山題菊石扇頭¶
¶
　　陸薇軒以所蔵石翁葵花扇頭示徴明使題其上徴明¶
<pb:KR3h0054_WYG_011-10a>¶
失之懊恨不能自已乃作菊石報之頋徴明烏足以承¶
翁之乏哉雖然優孟之為孫叔敖人皆知其非也而楚¶
王信之在薇軒亦取其抵掌談語而已¶
¶
　　徴明¶
¶
　　徐武功逰靈岩山辭(絹上行書)¶
¶
　　佳麗地是吾鄊看西山更比東山好有罨畵樓䑓金碧¶
巗扉彷彿十洲三島却也有風流安石清真逸少向西¶
施洞口望湖亭畔對雲影天光上下相涵相照似寳鏡¶
<pb:KR3h0054_WYG_011-10b>¶
裏翠娥妝曉且登臨且談笑眼前事几多堪吊　香徑¶
踪消屧廊聲杳麋鹿還㳺未了也莫𬋩呉越興亡為他¶
煩惱是非顛倒古與今一般難料嘆宦海風波几人歸¶
早得在家中老遇酒美花新歌清舞妙儘開懐抱又何¶
須較短量長此生心應自有天知道醉呼童更進餘杯¶
便拚得三更乘月廻仙棹¶
¶
　　秋日逰　岩山調寄水龍吟天全生徐有貞¶
¶
　　沈石田着色山水¶
¶
<pb:KR3h0054_WYG_011-11a>¶
　　連峰何窃窕浚谷深且幽中有高識士樂兹逍遥逰長¶
勤事竹素抱志徯其時(叶)芙蓉製重襟約以珊瑚鈎搴¶
芳古桂林翔聲藉南州鳯鳥不可狎乃在崑崙丘矯首¶
望光塵遐鄙即無由信思聊致言墨墨慚謬悠¶
¶
　　惟謙呉君才茂徳優為東崐名流也相别良多嵗月¶
懐思不能置聊以拙畵鄙言通其知也¶
¶
　　癸巳沈周¶
¶
　　文衡山䟦宋搨黄庭經¶
¶
<pb:KR3h0054_WYG_011-11b>¶
　　宋諸名賢論黄庭衆矣然但辨其非換鵞物卒未嘗定¶
為何人書雖米南宫亦苐云並無唐人氣格而已至黄¶
長睿秘書始以逸少卒於昇平五年後三年為興寜二¶
年黄庭始出不應逸少先已書之意宋齊人書然不可¶
考矣予按陶隠居與梁武帝啟已有逸少名蹟黄庭勸¶
進等語隠居去晉為近當時已悞有此目則此書雖非¶
逸少筆其為晉宋間名人書無疑而趙魏公以為楊許¶
舊蹟豈别有所見乎唐石刻數種並佳傳流近代轉亦¶
<pb:KR3h0054_WYG_011-12a>¶
失真無足觀者此本紙墨刻搨皆近古有宣和紹興印¶
章想曾藏秘府且陶學士䟦語甚詳字比諸刻瘦勁涪¶
翁所謂徐浩模本為是都𤣥敬不知何縁得之以遺從¶
父慶雲今轉以付予亦楷法中苐一等帖自可寳也癸¶
卯上已日徴明記¶
¶
　　徴明¶
¶
　　石田送嵗歌¶
¶
　　打漁鼓唱道情說生說死說功名唱道情打漁鼓説神¶
<pb:KR3h0054_WYG_011-12b>¶
說仙説今古仙家自有山中樂凡家自有世間苦年頭¶
年尾憂不休今夜又當年尾頭唱要高鼔要急主勸賔¶
酧忘拜揖蠟花爍爍白壁光酒波濯濯青袍濕客莫言¶
辭主須醉多情送年恐不及年送去還復來漁皷聲中¶
白髪催白髪不可變莫於掌中杯鼓砰逢杯絡繹不知¶
東方之既白舊年已盡客亦散門前又接新年客新年¶
别唱賀新郎送舊迎新漁鼓忙¶
¶
　　八十一翁沈周¶
¶
<pb:KR3h0054_WYG_011-13a>¶
　　姚丹子墨竹¶
¶
　　姚丹子愛冩竹硯池吸盡人間緑石屏秀色亦可掬消¶
閒有書不肯讀自謂胸中飽淇澳¶
¶
　　公綬¶
¶
　　倪雲林山水自題江南春辭¶
¶
　　汀洲夜雨生蘆笋日出曈曨簾幙静驚禽蹴破杏花烟¶
陌上東風吹鬢影遠江榣曙劒光冷轆轤水咽青苔井¶
落花飛燕觸衣巾沈香火微縈緑塵　　春風顛春雨¶
<pb:KR3h0054_WYG_011-13b>¶
急清淚泓泓江水濕落花辭枝悔何及絲桐哀鳴亂朱¶
碧嗟我何為去郷邑相如家徒四壁立桞花入水化緑¶
萍風波浩蕩心怔營¶
¶
　　唐伯虎和¶
¶
　　梅子隨花菱孕笋江南山郭朝輝静殘春鞵韈試東郊¶
緑池横浸紅橋影古人行處青苔冷舘娃宫鏁西施井¶
低頭照井脫紗巾驚㸔白髪已如塵　人命促光隂急¶
泪㾗漬酒青衫濕少年已去追不及仰㸔鳥沒天凝碧¶
<pb:KR3h0054_WYG_011-14a>¶
鑄鼎銘鐘封爵邑功名譲與英雄立浮生聚散似浮萍¶
何須日夜苦蠅營¶
¶
　　文徴仲和¶
¶
　　象床凝寒照籃笋碧恍蘭温瑶&KR0146;静東風和夢曉無蹤¶
起來自覔驚鴻影彤簾霏霏宿餘冷日出鶯花春萬井¶
莫怪啼痕栖素巾玉容暗作梁間塵　春日遲春波急¶
曉鳥啼春香露濕青華一去不再及飛絲縈空眼花碧¶
樓前桞色迷城邑栁外東風馬嘶立水中荇帶牽柔萍¶
<pb:KR3h0054_WYG_011-14b>¶
人生多情亦多營¶
¶
　　王雅宜和¶
¶
　　江南三月闘櫻笋落紅滿地簾櫳静緑楊深鏁五陵門¶
黄鸝聲破鞦遷影羅衣不奈東風冷轆轤夢斷琉璃井¶
當年歌舞纒紅巾花月委地隨香塵　春來遲春去急¶
天涯草為王孫濕昔人逰處今不及今人逰處山仍碧¶
近時隴墓昔城邑豐碑短碣斜陽立覇圖銷盡等浮萍¶
離宫野殿僧自營¶
¶
<pb:KR3h0054_WYG_011-15a>¶
　　王禄之和¶
¶
　　輕雷動地驚抽筍修篁過雨琅玕静淡雲初散日華明¶
珠箔&KR0785;瓏上花影栁風吹靣不知冷冉冉韶光融萬井¶
油壁香車時自巾䨇輪輾破芳原塵　鳥求友聲聲急¶
燕飛低掠芹泥濕命侣追歡如不及蘭渚衡臯眼中碧¶
呉宫已沼空城邑石湖晴峦暎波立樓船載酒衝翠萍¶
仙逰汗漫心無營¶
¶
　　陸師道和¶
¶
<pb:KR3h0054_WYG_011-15b>¶
　　慿高晏㑹誇櫻笋翠幙圍春蕙風静紅牙鏤板對花歌¶
妙伎明粧艶花影玉盌浮光蔗漿冷雀釵珠履列井井¶
摘花引酒整衫巾陽春一曲飛梁塵　羽音遲啇調急¶
羅袖圎凝唾花濕宛轉鶯喉字相及隨珥遺鈿眩珠碧¶
緑霧紅煙隔城邑披雲疑在蓬萊立回看江漠轉䨇萍¶
云胡不樂徒營營¶
¶
　　黄姬水和¶
¶
　　園林二月抽新笋微飈散雨郊原静栁條處處變鳴禽¶
<pb:KR3h0054_WYG_011-16a>¶
簾幙差池䨇燕影舘娃宫灰青草冷桃花半覆呉王井¶
陌上逰人落醉巾寳馬香車逐綺塵　開花遲謝花急¶
曉起看花薄羅濕踏青拾翠如不及回頭日墜山凝碧¶
愚者惜費長邑邑賢達又媿修名立那知人世若飄萍¶
胡乃不樂徒忙營¶
¶
　　彭孔加和¶
¶
　　驚雷昨夜抽新笋霏㣲宿霧空山静笙歌合闘采茶隣¶
青旗紅斾林間影美人羅衣觸朝冷嘗新争汲西施井¶
<pb:KR3h0054_WYG_011-16b>¶
䨇龍擘破拭芳巾靈芽吹香嫩麯塵　春來遲春去急¶
風雨畨畨畏花濕牡丹顔色誰相及朱欄油幙圍輕碧¶
王孫不歸心欝邑女伴差隨弄花立春江萬里一飄萍¶
㳺梁事楚將何營¶
¶
　　許高陽和¶
¶
　　雨前試茗春前笋嫩綠池塘鎻深静寳&KR0146;煙飄别院香¶
爛熳桃花散波影羅衣不奈東風冷懐人香如瓶隨井¶
天涯一望泪滿巾誰憐京洛多淄塵　春事多春期急¶
<pb:KR3h0054_WYG_011-17a>¶
九峰煙雨青如濕平原校獵時將及五茸城頭芳草碧¶
華亭本是江南邑機雲才名千古立英賢已去耿飄萍¶
滿目韶光何所營¶
¶
　　袁永之和¶
¶
　　呉姬當壚纎玉笋蜂衙喧罷青帘静風流人去錦㠶枯¶
越來溪上旌旗影響屧廊空春月冷娟娟只照西施井¶
覇圖蕭索淚沾巾至今士女踏芳塵西湖水渺湖㠶急¶
春衫常帶酒痕濕追歡買笑將無及月落汀洲煙水碧¶
<pb:KR3h0054_WYG_011-17b>¶
休教䨇皤鬂于邑可憐華表孤鶴立嗟哉浮華浪湧萍¶
胡不學仙甘世營¶
¶
　　周公瑕和¶
¶
　　春雨催花暗長笋午日階除風馬静銀蒜無端空押簾¶
春心逺託歸鴻影薄羅衫窄幽忩冷&KR1201;火試茶新石井¶
薔薇花刺胷紅巾闘草尋芳涴韈塵　鳥歌忙蝶板急¶
呉山籠烟青霧濕行樂行樂須時及夫差故國望中碧¶
泰伯虞仲經營邑躊蹰搔首風前立已見楊花化作萍古¶
<pb:KR3h0054_WYG_011-18a>¶
人今人空營營¶
¶
　　陸叔平和¶
¶
　　暖日融沙圻菱笋和風淡盪晨光静鴛鴦制羽醉芳洲¶
摇亂春魂蹴花影舘娃人逺金釵冷翠纈隂沉落䨇井¶
飛英撲靣蒙衣巾疑是當年香燼塵　錦㠶遲簫鼓急¶
夾岸青山濛霧濕十里横塘歸未及飛輪忽墮霞天碧¶
繁燈閧酒趨花邑當壚翠袖迎人立紅鮮入市罥緑萍¶
金壺漏轉猶營營¶
¶
<pb:KR3h0054_WYG_011-18b>¶
　　象床凝香鬱蘭笋阿閣逶迤緑牎静佳人夢轉抱餘眠¶
簷外朝曦徐度影填城緑盖朱宫冷撲地紅烟花萬井¶
誰家游冶紫綸巾寳馬青絲起陌塵　傳花遲促羽急¶
酒酣淹淚青衫濕新勸未終悲已及油油芳草萦懷碧¶
長洲盡是呉都邑帝子行宫隨處立星移物換成飄萍¶
幙燕巢居還自營¶
¶
　　文夀承和¶
¶
　　莭序相催將迸笋青春白晝簾瓏静廻塘鷗鷺浴相喧¶
<pb:KR3h0054_WYG_011-19a>¶
照水鴛鴦嬌弄影蕩子未歸春服冷佳人自汲山前井¶
誰家青鳥啣紅巾銀鞍玉勒隨香塵　春色好春光急¶
朝煙未散山猶濕山行應接不暇及山下湖光静凝碧¶
三月逰船盡傾邑向人語燕檣頭立㳺絲網花落池萍¶
流年一去誰能營¶
¶
　　文休承和¶
¶
　　三月江南薦櫻笋鵁鶄鸂鶒廻塘静蛛絲縈空細落花¶
雲母屏寒浸嬌影簾外沉沉春霧冷緑蘿欲覆花間井¶
<pb:KR3h0054_WYG_011-19b>¶
泥金小扇障紗巾畵橋紫陌踏芳塵　花開遲水流急¶
江鴨對眠莎草濕呉姬如花花不及摘花笑暎溪流碧¶
楊栁烟籠萬家邑桞下王孫為誰立幽渚泥香生緑萍¶
閒看梁燕壘經營¶
¶
　　張伯起和¶
¶
　　石湖氷䁔青蘆笋白雲鎻溪巗扉静一聲嬌出䨇金梭¶
細織柔條入牎影吐花不怯苔茵冷桐樹隂輕覆丹井¶
小樓病酒朝不巾日高昏帳縈香塵　東風頻輕㠶急¶
<pb:KR3h0054_WYG_011-20a>¶
夾岸茅簷燕泥濕往事悠悠已無及連天細浪傷心碧¶
江山悵望生凄邑亂紅驚眼凭欄立江南春事如轉萍¶
生年不樂何營營¶
¶
　　錢磬室和¶
¶
　　九陌鶯花接櫻笋千門栁色春風静金閶樓閣倚雲高¶
半捲珠簾露嬌影美人曉粧怯花冷澆花自汲忩前井¶
緑油翠幕餙車巾相邀南陌踏香塵　花信催風雨急¶
林花過雨紅泥濕石湖綵鷁飛相及倒浸峰隂碎輕碧¶
<pb:KR3h0054_WYG_011-20b>¶
游人處處如城邑騕褭嘶風驕並立駘蕩晴光轉緑萍¶
狂蠭戯蜨胡營營¶
¶
　　雲林江南春辭并畵蔵袁武選家近來畵家盛傳其¶
筆意而和其辭者日廣予不敏亦效顰為之自耻不¶
知分量覽者弗以珠玉在前愈覺其穢耳丙辰三月¶
翔錢榖識¶
¶
　　石田金山圖(調蝶恋花)¶
¶
　　誰道金弦焦亦稱兩朶芙蓉浸在玻璃鏡頭白老翁尋¶
<pb:KR3h0054_WYG_011-21a>¶
此勝過江先盡金山興　隔水焦山䦨小凭寄語西風¶
浚日來當定白鶴如期叅我乗一聲獨淚江聲静　右¶
春日登金山望焦山有作沈周¶
¶
　　崇禎七年九月三日王越石持方朔賛洛神賦二帖¶
來賞玩之餘又出鎮江唐氏所藏白定鼎罏細閱乃¶
天下名物因見其底上有李西涯公篆書銘云夏鼎¶
九象殷周禀焉小大冓物用知神姦孰是愈籖皃玉¶
裏埏䕫龍饕餮咫也序旃載其馨享庚永日宣¶
¶
<pb:KR3h0054_WYG_011-21b>¶
　　東昜識(底之下有曲水二字)¶
¶
　　文衡山千巗競秀圖¶
¶
　　尺素俄經已数年秀巗流壑始依然感君意趣猶如昔¶
頋我聪明不及前萬壑潺湲知水競千巗青翠為山妍¶
詩中真境何容盡聊畢當年未了縁¶
¶
　　千巗競秀萬壑争流乃余為子𫝊而作也子傳與余¶
相友善每有所往必方舟相與乗間出此絹索余圖¶
数筆興䦨則止如是者凡十有三年始克告成因系¶
<pb:KR3h0054_WYG_011-22a>¶
之以詩¶
¶
　　嘉靖己酉八月長洲文徴明製¶
¶
　　石田秋溪晩照圖¶
¶
　　野樹蕭踈及暮秋西風色作故颼颼林凋一叚清間地¶
不見倪迂空白頭　　沈周¶
¶
　　晴光射散雨冥冥露出芙蓉四靣屏流水小橋人不¶
見晩風吹斷蟄龍腥　　完菴劉珏題¶
¶
　　文夀承蘭竹卷¶
¶
<pb:KR3h0054_WYG_011-22b>¶
　　偶培蘭蕙兩三栽日燠風微次苐開坐乆不知香在室¶
推忩時有蝶飛來¶
¶
　　西齋半日雨浪浪雨過新梢出短墻壁上不飛人跡斷¶
碧隂添得曉忩凉¶
¶
　　余性喜蘭竹每見古人所作輙欲效之然不能得其¶
彷彿暇日偶想像冩此数幅米老所謂若見真蹟慚¶
惶殺人者也時隆慶壬申三月廿又七日在燕山寓¶
舎戯作書於後　　三橋文彭¶
¶
<pb:KR3h0054_WYG_011-23a>¶
　　陳白陽倣米氏雲山(紙上横卷)¶
¶
　　庚子春日余間居湖上雪野錢君自呉城來持素楮索¶
雲山卷時春容滃欝煙雲變幻觸目成畵遂為作此頗¶
謂適意然不知觀者肯進我得窺米家堂奥否一笑¶
¶
　　道復復甫志¶
¶
　　尺素中作長山大江畵家所難我呉中惟沈石田先¶
生得此竒詇他未能及偶閱此卷乃白陽得意之筆¶
谿山雲壑將数十尺連亘似萬里觀者不覺有逺心¶
<pb:KR3h0054_WYG_011-23b>¶
使石田復起未必不展卷嘖嘖也寳之¶
¶
　　呉門陳鎏題¶
¶
　　陳白陽作畵天趣多而境界少或殘山剰水或逺岫¶
踈林或雲容雨態㸃染標致脫去塵俗而自出畦徑¶
盖得意忘象者也此作長卷乃獨窮盡山川之狀重¶
叠變幻實而復虚斷而復續烟雲吞吐草木蔽虧景¶
有盡而意無窮也又非若平日所作而已若此卷豈¶
可多得哉觀者當自識之¶
¶
<pb:KR3h0054_WYG_011-24a>¶
　　酉室王榖祥題¶
¶
　　昔米南宫女嫁呉中大□村某氏故敷文每過呉必¶
往視妹甞作雲山卷留其家越四百年而先達中丞¶
陳公大姚人也乃於京得之甚以為竒西涯匏庵石¶
田俱有題咏白陽先生即中丞之孫幻而篤好日就¶
臨搨領其真趣逸思故所作多煙巒雲樹約畧㸃染¶
而已獨此卷連楮尋丈偹極畵家諸法有江貫道江¶
山千里之勢豈非高人博古既無所不見而亦何所¶
¶
<pb:KR3h0054_WYG_011-24b>¶
　　不學也　　　　　　舊呉彭年題¶
¶
　　渺渺平蕪隔迢迢逺溆㢠廻林光雲外出山色雨中開¶
賀老鑑湖曲王丞輞水隈風流今已矣遺墨使人哀¶
¶
　　白門散吏袁尊尼¶
¶
　　陳白陽先君門人也其家蔵不惟有大姚村圖又有¶
海岳菴圖所以得二米茟法為多嘗為余作匹紙長¶
卷又嘗於燈下以紙醮墨作雲山此何異張旭以髪¶
作書哉偶閱此卷因題於後¶
¶
<pb:KR3h0054_WYG_011-25a>¶
　　隆慶戊辰六月廿三日文彭¶
¶
　　雪野乃余友錢君子儀亦頗能畵其請白陽冩畵盖¶
欲以為視式耳故白陽為之㸃筆與平時所作大異¶
今又得諸公題語極其稱許則與殘山剰水似有如¶
無之筆大不同矣¶
¶
　　萬歴丁丑立冬日茂苑文嘉書¶
¶
　　白陽此卷專摹荆浩洪谷子洪谷子筆法倪元鎮王¶
叔明特窺三昧餘未能夢見也不見荆浩畵不知白¶
<pb:KR3h0054_WYG_011-25b>¶
陽此卷來歴若以南宫大姚村海岳菴許之此老尚¶
未心服或云前䟦自負米家者何也余曰正是此探¶
竿影草耳所謂真人前不淂說夢¶
¶
　　華亭陳繼儒題¶
¶
　　董𤣥宰題曹雲西畵冊¶
¶
　　曹雲西山水師馮覲亦似郭河陽吾郡湞溪人勝國之¶
末名為多田翁倪黄諸名士時為下榻以書畵相賞㑹¶
¶
　　𤣥宰¶
¶
<pb:KR3h0054_WYG_011-26a>¶
　　呉匏菴茶歌(行書掛幅)¶
¶
　　湯翁愛茶如愛酒不数三升并五斗先春堂開無長物¶
只將茶灶連茶桕堂前無事常煮茶終日茶杯不離口¶
當筵侍立惟茶童入門來謁唯茶友愛茶有詩學盧仝¶
烹茶有賦擬黄九茶經續編不借人茶譜補遺將脫手¶
平生種茶不辦租山下茶園知㡬畆世人肯向茶郷逰¶
此中亦有無何有¶
¶
　　匏菴呉寛書¶
¶
<pb:KR3h0054_WYG_011-26b>¶
　　唐子畏巗居高士圖¶
¶
　　雲樹含晴日煙嵐閣晩風高人將木履送目大江東¶
¶
　　晉昌唐寅為　昌符畵¶
¶
　　唐詩襟服漢時冠日用於人只一般惟我識公心未¶
老滿胸才思蟄龍蟠　　友弟祝允明&KR1381;題¶
¶
　　襟履深林下悠然樂事多細風披夏葛斜日閣煙蘿¶
野篠醒殘酒山禽和短謌還愁濟時出謝跡此巗阿¶
¶
　　元吉¶
¶
<pb:KR3h0054_WYG_011-27a>¶
　　溪亭靣虚曠乃在山之陽俯瞰玉淙淙仰視巗蒼蒼¶
幽人抱竒僻卜築臨此方惬我清絶想謝彼馳驅塲¶
爰有同心人杖䇿來浮梁相尋無俗論幽事與商量¶
¶
　　子畏曠古風流超塵墨妙圖繪傳於人間真世寳¶
¶
　　也適　叔昭擕示因題以歸之丁未徴明¶
¶
　　石田河豚大幅¶
¶
　　有客來從海上村早朝新喜得河豚齊穿青篾一䨇玉¶
侑我田家老瓦盆¶
¶
<pb:KR3h0054_WYG_011-27b>¶
　　仲基正月下浣自海上來經寒山出肫魚二尾雖城¶
中巨家貴㳺尚未食新盖重仲基情之舊物之早以¶
余旦暮人且不能多次食也詩畵其荅之¶
¶
　　沈周¶
¶
　　石田山水小幅¶
¶
　　酒盞詩聮不厭頻梅花已報滿城春踈燈一夜山&KR1084;雨¶
却冩鄉心與故人　　　沈周¶
¶
　　天涯偏感物華新燈下閒吟意轉親風雨滿城春寂¶
<pb:KR3h0054_WYG_011-28a>¶
寂不知誰是畵中人　　匏庵呉寛題¶
¶
¶
¶
¶
¶
¶
¶
<pb:KR3h0054_WYG_011-28b>¶
¶
¶
¶
¶
¶
¶
¶
¶
　　書畵題䟦記卷十一¶
¶
