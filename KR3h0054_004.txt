# -*- mode: mandoku-view -*-
#+TITLE: 書畫題跋記
#+DATE: 2019-03-29 21:17:55.095186
#+PROPERTY: ID KR3h0054
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 4
<pb:KR3h0054_WYG_004-1a>¶
　　欽定四庫全書¶
¶
　　書畫題跋記卷四¶
¶
　　明　郁逄慶　編¶
¶
　　米襄陽苕溪詩話(在澄心堂楮上長卷)¶
¶
　　將之苕溪戲作呈諸友襄陽漫仕黻¶
¶
　　松竹留因夏溪山去為秋乆賡白雪詠更度采菱謳縷¶
玉鱸堆案團金菊滿洲水宫無限景載與謝公逰¶
¶
　　其一¶
¶
<pb:KR3h0054_WYG_004-1b>¶
　　半嵗依修竹三時看好花懶傾恵泉酒點盡壑源茶主¶
席多同好羣峰伴不譁朝來還蠧簡便起故巢嗟¶
¶
　　其二¶
¶
　　余居半嵗諸公載酒不輟而余以疾每約置膳清話¶
而已後借書劉李周三姓¶
¶
　　好懶難辭友知窮豈念通貧非理生拙病覺養心功小¶
圃能留客青冥不厭鴻秋帆尋賀老載酒過江東¶
¶
　　其三¶
¶
<pb:KR3h0054_WYG_004-2a>¶
　　仕倦成流落逰頻慣轉蓬熱來隨意住涼至逐縁東入¶
境親疎集他鄉彼此同煖衣兼食飽但覺愧梁鴻¶
¶
　　其四¶
¶
　　旅食縁交駐浮家為興來句留荆水話襟向卞峰開過¶
剡如尋戴㳺梁意賦枚漁歌堪畫處又有魯公陪¶
¶
　　其五¶
¶
　　蜜友從春拆紅薇過夏榮團枝殊自得顧我若含情漫¶
有蘭隨色寜無石對聲却憐皎皎月依舊滿船行¶
¶
<pb:KR3h0054_WYG_004-2b>¶
　　其六¶
¶
　　元祐戊辰八月八日作(李西崖跋見續集)¶
¶
　　米友仁鑒定真蹟¶
¶
　　錢舜舉竹林七賢圖(在楮上著色人物横卷)¶
¶
　　昔人好沉酣人事不復理但進杯中物應世聊爾耳悠¶
悠天地間媮樂本無愧諸賢各有心流俗無輕議¶
¶
　　右余用唐宰相閻立本法作晉七賢圖吳興錢選舜¶
舉畫并題(下有習懶翁白文印)¶
¶
<pb:KR3h0054_WYG_004-3a>¶
　　吳興錢舜舉作七賢圖輕豪淡墨不假丹青之飾似¶
有取於晉代衣冠雅素之美想其儀形摹其樂趣觀¶
稽康之友六人或歌或飲或書或琴仰天席地優㳺¶
自樂吁曲肱飲水浴沂舞雩豈外是哉珍(闕)¶
¶
　　哲馬魯丁載拜¶
¶
　　叔夜致憎因傲物嗣宗白眼視人間雖逃於酒終揚¶
已争似劉靈善閉闗濬仲公服駕軺車偶過黄公賣¶
酒壚邈若山河忽興歎竹林還憶舊朋徒¶
¶
<pb:KR3h0054_WYG_004-3b>¶
　　牟應龍題(劉靈靈字想有出處)¶
¶
　　林下晉賢凡七人山王猶謂不足云老錢定有筆外¶
意所畫如何無此君癡兒每以形似論如此風致殊¶
蕭然此圖直可見妙手自是胸中有七賢¶
¶
　　夏溥題¶
¶
　　三對一乃獨籍始咸以終荷鍤事已逺揮弦意何窮¶
感此聞笛友嗤彼障簏翁筆端有啓事猶累吾山公¶
¶
　　吳暾朝陽題¶
¶
<pb:KR3h0054_WYG_004-4a>¶
　　門巷寡轍跡静對溪南竹溪水浄堪染竹色與分緑¶
有時澹相向襟袍如瑩玉安得萬篬筤遍植青溪曲¶
豈無稽阮輩遁世遵往躅浩歌日酣燕達生亦云足¶
¶
　　往嵗居建康青溪第一曲與篬筤谷相對憶竹林¶
¶
　　衆君子故有此作今觀是圖遂書於後¶
¶
　　湘中劉致¶
¶
　　七賢逰竹林趨向大孤絶山王偶然貴何物遂見黜¶
¶
　　金谿徐霖¶
¶
<pb:KR3h0054_WYG_004-4b>¶
　　米友仁瀟湘竒觀(水墨山峰在繭紙上小横卷)¶
¶
　　先公居鎮江四十年　作菴子城之東高岡上以海岳¶
命名一時國士皆賦詩不能悉記　翰林承㫖翟公詩¶
¶
　　楚米仙人好樓居植梧崇岡結精廬下瞰赤縣賓蟾¶
¶
　　烏東西跳丸天馳驅腹蔵萬卷胸垂胡論　　河決九¶
渠掀髯送目　八區欲呌虞舜　蒼梧云云餘不能記¶
也　卷　乃菴上所見山大抵山　竒觀變態萬層¶
在晨晴晦雨間世人鮮復知此余生平熟瀟湘竒觀每¶
<pb:KR3h0054_WYG_004-5a>¶
於登臨佳處輒復冩其真趣　　卷以悦目　　使為¶
之此豈悦他人物者乎此紙㵕墨本不可運筆仲謀勤¶
請不容辭故為戲作紹興　　孟春建康　　官舍友¶
仁題羊毫作字正如此紙作畫耳(名上有朱文友仁印)¶
¶
　　右將仕郎米友仁畫瀟湘竒觀一卷且自識之蓋其¶
父元章為禮部員外郎先居太原後徙襄陽過潤州¶
羨山川佳麗於是結庵於城東號曰海岳宣和間嘗¶
進友仁所畫楚江清曉圖上悦因得名當世然其筆¶
<pb:KR3h0054_WYG_004-5b>¶
意大率圖與竒觀相似却無畫工習故士大夫寶之¶
嗟乎一門清適自宗薦許亦可以見其父子之能矣¶
上清外史薛羲題¶
¶
　　米氏父子書畫擅當世是卷沉著痛快字如其圖尤¶
¶
　　合作也　　　　　　　臨川葛元喆題¶
¶
　　米家父子最風流點染毫端滿紙秋海岳庵前天欲¶
曙𤓰州渡口望滄洲　　吳匏碩¶
¶
　　晉安曾環敬觀¶
¶
<pb:KR3h0054_WYG_004-6a>¶
　　沛郡朱希文拜觀於鄭氏愚樂齋¶
¶
　　甬東邊猛生拜觀於鄭氏飛雲樓¶
¶
　　江南竒觀在北固諸山而北固竒觀在東崗海岳晴¶
雨晦明中執筆模冩非其人胸中先有千巗萬壑者¶
孰能神融意適收景象於毫芒咫尺之間哉米家父¶
子何奪天巧之多也　　宣城貢師泰題¶
¶
　　此卷友仁真蹟無疑山川浮紙烟雲滿前脱去唐宋¶
習氣别是一天胸次可謂自渠作祖當共知者論¶
¶
<pb:KR3h0054_WYG_004-6b>¶
　　至正癸夘立夏後五日劉守中書於三山之枕肱行¶
軒¶
¶
　　細觀米友仁瀟湘竒觀筆墨温粹點染渾成信矣鍾¶
山川之秀而復發其秀於山川者也其後跋語若貢¶
公泰甫葛公元喆劉公守中言之盡矣至於上清外¶
史薛公𤣥卿素與吳興趙松雪評論書畫尤為精到¶
且知其父元章宣和間嘗進友仁所畫楚江清曉圖¶
為當時稱賞況竒觀者尤晩年之作也居貞其寶之¶
<pb:KR3h0054_WYG_004-7a>¶
雪鶴山人鄧宇志¶
¶
　　天台趙象敬觀於鄭公之東軒¶
¶
　　余家蔵倪迂遺集有與陳叔方書云海岳庵圖旦晩¶
臨畢即全璧以歸而集中復附載陳書云海岳菴圖¶
謹授山甫盧若以達雲林胸次清曠筆意蕭逺當咄¶
咄逼真矣暇日能寄小幀如對可人也因展觀錄之¶
¶
　　其昌¶
¶
　　小米墨戲余所見瀟湘白雲圖沈啟南跋云三十年¶
<pb:KR3h0054_WYG_004-7b>¶
耳聞求一見而主人靳不出晚嵗始得觀則無及矣¶
其尊重如此此卷亦瀟湘之流亞也壬寅至日董其¶
昌書¶
¶
　　瀟湘圖與此卷今皆為余有攜以自隨今日舟行洞¶
庭湖中正是瀟湘竒境輒出展觀覺情景俱勝也乙¶
巳五月十九日董其昌不知倪雲林所臨安在定當¶
佳¶
¶
　　石曼卿大字楷書古松詩墨蹟(在宋楮上横卷)¶
¶
<pb:KR3h0054_WYG_004-8a>¶
　　古松¶
¶
　　直氣森森恥屈盤鐵衣生澁紫鱗乾影摇千尺龍蛇動¶
聲撼半天風雨寒蒼蘚静縁離石上緑蘿高附入雲端¶
報言帝室掄材者便作明堂一柱看¶
¶
　　石延年¶
¶
　　曼卿上世家幽州燕俗勁武少以氣自豪書體兼顔¶
栁前輩謂愈大愈竒余三見真蹟禮部尤尚書家西¶
師詩有旗光秋曉起甲色大江横之句歐陽氏籌筆¶
<pb:KR3h0054_WYG_004-8b>¶
驛詩有意中流水逺愁外舊山青之句今又見此詩¶
影摇千尺聲撼半天尤為人膾炙皆警策也歐陽公¶
稱文章勁健稱其意氣余以為字畫猶有劒拔弩張¶
之勢吾鄉郡從事官舍中先有籌筆驛詩石刻乆矣¶
今趙君致逺又欲刻此是為二妙也四明樓鑰¶
¶
　　節度推官㕔事舊有籌筆驛詩刻流𫝊入郡圃中師¶
夏請於使君得復舊貫暇日過袁君木叔家見古松¶
詩筆其嚴密勁健尤為卓絶因模刋之以為籌筆驛¶
<pb:KR3h0054_WYG_004-9a>¶
詩刻之對曼卿翰墨不多見於世藐然從事之廬破¶
屋數間雖不足以避風雨而二刻屹立其中未可以¶
為陋也又得　文昌樓公為之題識益光榮矣木叔¶
之先君子好竒嗜古所蓄前輩遺墨甚衆此其一耳¶
慶元己未上元日古汴趙師夏書¶
¶
　　士大夫豪宕竒崛者為文必峭拔清逺閒放者有句¶
必高妙故梅詩之踈影横斜和靖如圖冩此花松詩¶
之半天風雨曼卿獨膾炙人口也自昔論詩者嘗謂¶
<pb:KR3h0054_WYG_004-9b>¶
冩情非難狀物為最難過於體倣或失之俗略於比¶
喻又失之泛必渾然天成他物不足以當之斯為美¶
爾曼卿平生意氣卓犖多慕古人竒節偉行其見於¶
辭章之末又肯為兒女子軟媚語耶梅聖俞以雲影¶
濤聲之句過此作非矣節推趙公得真蹟於袁正肅¶
之仲弟木叔而刻之石二百年來陵移谷遷何物不¶
為塵土之歸而此刻至今存焉半雲翁性尤嗜古名¶
賢遺墨購求至富故此紙亦在篋蔵故物之列家既¶
<pb:KR3h0054_WYG_004-10a>¶
析異又幸心可得而寶之造物者若有私焉嗚呼故¶
家遺物歴年之乆而卒獲所歸有如此帖者乎敬書¶
此以識余感嵗在𤣥黓敦牂夏五月望北山老樵黄¶
槮敬書¶
¶
　　曼卿號詩豪發竒索幽秘對語禽闗樂生香花交樹¶
翕然伊洛間妙絶稱者亟清放挾滑稽其風如晉靡¶
馬逸遭躓墮云賴石學士狂調烟花館弗愧街司箠¶
落考褫鞾袍坐笑傲羣恥作詩喻罷進遺韻寓謔㫖¶
<pb:KR3h0054_WYG_004-10b>¶
排闥就錢愚愽飲略汝爾卒與劉潛醉囚巢鼈自儗¶
止酒迨遵戎枯渇遂及死蒼筆留松篇心畫森規矩¶
古以畫觀人無乃倒非是躐顔復涉栁亷隅攝神鬼¶
獸押怒虎兕武庫耀㦸棨當時朱夫子不害屑䐽體¶
道徳百代師朱紫曷足訿曼卿賁在外紫陽衷則匪¶
我今㒺異同口舌吾過矣拙肘嘆莫學聊以指運几¶
縁辭更高諷謖謖松風起其人當不亡或在蓉城裏¶
¶
　　後學長洲沈周¶
¶
<pb:KR3h0054_WYG_004-11a>¶
　　天之酒星化曼卿之神薄逰鶯花世界醉日月於酒¶
船真能以大夢處世者歸主芙容城冝其仙也雪堂¶
翁詩以實之今想與赤壁化鶴同翺翔其樂無涯曼¶
卿詩句字畫名賢品贊蔑以加矣豈容言下著語此¶
詠古松墨蹟余獲拜觀不覺神爽飛越自慶為平生¶
之幸¶
¶
　　𢎞治乙丑冬十一月十日吳郡黄雲題於華氏之尚¶
古樓¶
¶
<pb:KR3h0054_WYG_004-11b>¶
　　東坡行草端硯詩墨蹟(在楮上小横卷)¶
¶
　　披雲離北巖度嶺入中夏重藉剪楚茅方函斵英檟騷¶
壇意莫逆匠石語(缺一字)奓匪堊勞運斤如帶防毁銙礪¶
¶
　　觀隅整同厦津　剖馬肝索索模羊觟氣逼¶
¶
　　松滋豪姻聨雪濤姹登堂却蹣跚飲水何&KR1766;閜守黑面¶
豈黥含貞　　終啞静惟有夀焉玷尚可磨也魯史記¶
獲麟晉帖題裹鮓供給到唐文護持等商斚眉形空愛¶
纎風字仍嫌哆載觀七八評咸本六一冩退然敢摩肩¶
<pb:KR3h0054_WYG_004-12a>¶
信矣俱出跨始知尹公他不媚王孫賈銘詩與器𫝊篆¶
刻當碑打嚴韻拾孑遺微才任聊且¶
¶
　　軾(朱文趙郡蘇氏)¶
¶
　　端硯聨句既成暮歸復拾餘韻别賦一首録附卷後¶
書法大抵拘則取俗縱則失度蘇長公深知此法上¶
追秦漢次造晉唐宋元以來稱為諸名家班首今觀¶
所書端硯銘一帖尤勝於平昔他書宜𫝊後也¶
¶
　　至正三年二月望日吳興唐棣謹題(朱文子華二字印)¶
¶
<pb:KR3h0054_WYG_004-12b>¶
　　黄山谷三言詩(在楮上小横卷)¶
¶
　　寄嶽雲安九夏無閒縁實瀟灑碧溪頭古松下卧槃陀¶
晝復夜¶
¶
　　八徳水清且美盪精神浸牙齒亂雲根衆峯裏掬與斟¶
隨器爾¶
¶
　　此帖與漢嘉安樂園題名絶相類豈亦謫僰道時所¶
書耶淳熙癸夘二月二十三日甫里陸㳺識¶
¶
　　退之出牧向潮州霽色衡山碧欲流魯直宜州遷謫¶
<pb:KR3h0054_WYG_004-13a>¶
去嶽雲九夏滿空浮美哉湘水獨清深洗濯遷人執¶
熱襟峰裏雲根不同量解言隨器與渠斟魯直題來¶
務觀題便云字與漢嘉齊不知僰道經行路不涉祝¶
¶
　　融峰子西　　　　　　永康胡長孺題¶
¶
　　皇慶元年龍集壬子四月丙子書於虎林¶
¶
　　宋蘇養直二帖真蹟¶
¶
　　門中伏惟萬福妻子輒拜起居之禮必恭已行否或尚¶
留告道區區之意山中雖荒索然歸金壇亦便道也倘¶
<pb:KR3h0054_WYG_004-13b>¶
蒙肯賜臨辱不勝至幸　　庠再拜¶
¶
　　庠再拜上問尊夫人即日恭惟夀禮益康寜門中上下¶
均休老媳婦輩敢拜起居山中有委萬萬疏示¶
¶
　　庠再拜¶
¶
　　跋周徳友所蔵養直帖¶
¶
　　李將軍之霸陵見止於醉尉陳拾遺居射洪畢命於¶
暴卒吏之能辱人也如此澹臺子羽不至言㳺之室¶
閔仲叔以口腹累安邑委而去之士之重所就也如¶
<pb:KR3h0054_WYG_004-14a>¶
此後湖蘇公隠丹徒　召不肯起其於世何如也周¶
君徳友親主縣簿顧從之㳺文書往來　曲如瑣求¶
諸古人未易一二數也¶
¶
　　後湖先生亡去已久殘章墜藁不為六丁取去流落¶
世間者尚或有之未有若吾徳友所蔵如是之多也¶
先生少不就舉老不就徵蓋神仙中人非世之所能¶
羈紲者故語帶烟霞嚼松風非食烟火人所能到此¶
尤可寶也見徳友説未經散亡時其家所得辭與詩¶
<pb:KR3h0054_WYG_004-14b>¶
與尺牘堆案盈箱遷徙十亡七八則不為世之所見¶
得以寶而蔵者又不可勝計也伏讀欽歎乆之紹興¶
庚辰汝隂李夀臣書¶
¶
　　後湖先生以清江曲見賞於東坡今觀此詩帖蓋有¶
得於東坡者東坡嘗謂延州莱季子張子房皆不死¶
嶺南之人亦言東坡不死後湖真不死矣徳友乆從¶
之逰恬於仕進其文氣老而益健有以也夫乾道戊¶
子冬至後二日莆田陳雅書¶
¶
<pb:KR3h0054_WYG_004-15a>¶
　　見松而知栢聞蘭而識蕙臭味不殊爾僕從徳友丈¶
逰尚未欵觀後湖之所稱道令人意傾也¶
¶
　　紹興庚辰人日建安徐詡書¶
¶
　　後湖先生於吾家契好最舊僕晚生不及見之也先¶
生臨終之嵗為叔父中黄翁語羅浮異事知其超然¶
𤣥悟不隨化俱盡矣今徳友顧尚刻舟求劔何耶然¶
徳友負其所養不少見於世獨置力於斯文真能不¶
負所知哉¶
¶
<pb:KR3h0054_WYG_004-15b>¶
　　乾道丙戌除日觀於上饒祥符僧舍眉山蘇嶠題¶
¶
　　宋梁楷畫右軍書扇圖(在楮上横卷)¶
¶
　　畫法始從梁楷變觀圖猶喜墨如新古來人物為高品¶
¶
　　滿目烟雲筆底春　　　　古抃趙由儶¶
¶
　　松雪翁嘗以䊵扇三十握遺故人訢笑隠㧞其尤者分¶
恵二把遂賦詩一絶戲調之子微出示此卷事適相類¶
徵余語就書以贈之云　故人當暑遺䊵扇最愛千絲¶
雪色新薄劣王郎閒點汚宜教老媪也生嗔泰定初元¶
<pb:KR3h0054_WYG_004-16a>¶
嵗在甲子上元後五日張淵清夫¶
¶
　　右軍書扇真偶爾老姥無知敢再煩松雪故人方外友¶
¶
　　欣然冩贈可同言　　　　江村民錢良古奉題為¶
¶
　　笑隠上人解嘲¶
¶
　　道傍題扇出無心晉世風流説到今絶勝冩辭陶學士¶
¶
　　故迷郵妓作知音　　　　吳興張世昌¶
¶
　　山隂用筆妙如神題扇行遭老媪嗔莫怪秖今無别識¶
¶
　　清涇濁渭向誰陳　　　　汾亭石巖¶
¶
<pb:KR3h0054_WYG_004-16b>¶
　　合作從來出偶然蒲葵遺蹟恨無𫝊秖今尺素開圖畫¶
¶
　　猶是衣冠識晉賢　　　　吳郡羅元¶
¶
　　蕺姥手持扇邂逅成技癢五字妙入神百錢起貪想妄¶
求笑無知競買遇真賞畫圖挹清風千載一俯仰¶
¶
　　吳下湯時懋¶
¶
　　右宋梁楷東平相羲之後畫院待詔賜金帶不受掛¶
於院内嗜酒自樂亦號梁風子但𫝊於世者皆草草¶
謂之減筆今觀此水墨題箑圖所作右軍立枯栁傍¶
<pb:KR3h0054_WYG_004-17a>¶
丰神俊邁筆意蕭爽老媪持扇俛僂有欣悦之狀想¶
是賣扇後復來耳畫在白宋紙上濶二尺許高不盈¶
尺¶
¶
　　天啟七年龍集丁夘十一月長至後三日水西道人¶
識¶
¶
　　宋張樗寮正書金剛經¶
¶
　　寶祐元年七月十八日張即之奉為顯妣楚國夫人韓¶
氏五九娘子逺忌以天台教僧宗印所校本親冩此經¶
<pb:KR3h0054_WYG_004-17b>¶
施僧看轉以資𡨕福即之謹題時年六十八嵗¶
¶
　　右樗寮書痩勁古雅在白箋上經摺裱乃吾鄉項少¶
溪公所蔵有子長圖書¶
¶
　　又一本¶
¶
　　樗寮即之七十八嵗喜再逄　佛誕以天台教宗印講¶
主所校本敬冩此經遺　天竺靈山志覺上人受持讀¶
誦我願執情不作常觀般若六如覺性永明共悟實相¶
本體流通利益均及有情時¶
¶
<pb:KR3h0054_WYG_004-18a>¶
　　景定四年嵗次癸亥¶
¶
　　昔吳闗外門有駐節字大可二尺許古雅遒勁極得¶
大書之體余少時見而愛之先主事都水公曰此張¶
即之筆也後於一統志和州下載即之特善大書以¶
是知先君蓋有所見云若細書則未之聞也兹偶見¶
此經大不過指尢俊健不凡乃知樗寮不獨善大書¶
已也書史㑹要記樗寮歴陽人歴陽𨽻和州即今含¶
山¶
¶
<pb:KR3h0054_WYG_004-18b>¶
　　明隆慶庚午春三月吳下陳鎏識¶
¶
　　弟子項元汴焚香捧持於天籟閣¶
¶
　　萬厯二年孟秋朔得於吳趨陸氏¶
¶
　　錢舜舉孤山圖(在楮上倣趙千里金碧山水卷首有四大篆字)¶
¶
　　霅谿詩畫　　　　　　　鄞陳沂(後圖長三尺霅谿自題云)¶
¶
　　一童一鶴兩相隨閒步梅邊賦小詩疎影暗香真絶句¶
¶
　　至今誰復繼新辭　　　　吳興錢舜舉¶
¶
　　蕙帳蕭閒掩弊廬子真巖石坐來初為驚野鳥巢間¶
<pb:KR3h0054_WYG_004-19a>¶
乳懶過鄰僧竹裡居新溜迸涼侵静語晚雲浮潤上¶
殘書何煩彊捉白團扇一柄青松自有餘¶
¶
　　石枕涼生菌閣虚已應梅潤入圖書不辭齒髮多衰¶
病所喜林泉有隠居粉竹亞梢垂薄露翠荷差影聚¶
逰魚北窓人在羲黄上時為淵明一起予¶
¶
　　似雨非晴意思深宿酲牽率卧春隂苦憐燕子寒相¶
並生怕梨花晚不禁薄薄簾幃欺欲透遥遥歌管壓¶
來沉北園南陌狂無數只有芳菲會此心¶
¶
<pb:KR3h0054_WYG_004-19b>¶
　　混元神巧本無形匠出西湖作畫屏春水浄於僧眼¶
碧晩山濃似佛頭青欒櫨粉堵摇魚影蘭杜煙叢閻¶
鷺翎往往鳴榔與横笛細風斜雨不堪聽¶
¶
　　環迴幾合似江干刺眼詩幽盡狀難沙觜半平舂晩¶
濕水痕無底照秋寛老霜蒲葦交千仞怕雨鳬鷗著¶
一攅擬就孤峯寄蓑笠舊鄉漁業乆凋殘¶
¶
　　水天相映淡浟溶隔水青山無數重白鳥背人秋自¶
逺蒼煙和樹晚來濃桐廬道次七里瀨彭蠡湖間五¶
<pb:KR3h0054_WYG_004-20a>¶
老峯輟棹遲囘比未得上方精舍動疎鐘¶
¶
　　水痕秋落蟹螯肥閒過黄公酒舍歸魚覺船行沉草¶
岸犬聞人語出柴扉蒼山半帶寒雲重丹葉疎分夕¶
照微郤憶清谿謝太傅當時未解惜蓑衣¶
¶
　　偶過子儋寓樓閲霅翁所畫孤山圖因録和靖詩¶
數首用以相發云正徳癸酉七月廿九日徵明記¶
米元暉水墨雲山(在楮上小横卷)¶
¶
　　前山既層叠後山復嶻嶭高低逺近分好景㕘差樹林¶
<pb:KR3h0054_WYG_004-20b>¶
見深檝若人隠者徒遁世逺車轍或耕谷口雲或釣溪¶
頭月了知造化長虛幻彈指生成隨起滅元暉自是三¶
昧手吮墨金壺足怡悦公去人間幾百載遺跡猶存世¶
竒絶玉函錦囊出斯圖頓使山林清興發匡廬武夷彷¶
彿似妙趣經營在毫末東南山水我粗覽過眼煙雲慨¶
邱垤何當一上最高頂笑御冷風碧瑶闕¶
¶
　　素心道人¶
¶
　　倪瓚曾覽¶
¶
<pb:KR3h0054_WYG_004-21a>¶
　　海岳山川秀不羣乾坤變態幾氤氲向來家寓石門近¶
¶
　　日日軒牕見白雲　　　　沂陽董復¶
¶
　　首楞嚴經云不知色身外泊山河虛空大地咸是妙明¶
心中之物由是則知畫工以毫端三昧冩出自已江山¶
耳不然何曲盡其妙也邪觀此圖者當如是觀可也¶
¶
　　玉芝巖老人題¶
¶
　　米元暉自稱有設色袖珍卷為生平第一當時已為翟¶
伯夀所豪奪此卷在水墨㳺戲中深入北苑三昧可稱¶
¶
<pb:KR3h0054_WYG_004-21b>¶
　　神品矣　　　　　　　　董其昌題¶
¶
　　宋黄文節公正書法語真蹟(在紙上其紙長三丈餘無接痕)¶
¶
　　兀然無事無改換無事何須論一段直心無散亂他事¶
不須斷過去已過去未來何用算兀然無一事何曽有人¶
喚向外覔工夫摠是癡頑漢糧不畜一粒逄飯但知喫¶
世間多事人相趁渾不及我不樂生天亦不受福田飢¶
來一鉢飯困來展脚眠愚人以為笑智者謂之然非愚¶
亦非智不是𤣥中𤣥要去如是去要住如是住身披一¶
<pb:KR3h0054_WYG_004-22a>¶
破衲脚著娘生袴多言復多語由來反相誤若欲度衆¶
生無過且自度莫漫求真佛真佛不可見妙性及靈臺¶
何曾受薫鍊心是無事心面是娘生面刼石可動摇个¶
中無改變無事何須讀文字削除人我本冥合个中意¶
種種勞筋骨不如林下睡兀兀舉頭見日出乞飯從頭¶
&KR0008;將功用功展轉冥蒙取即不得不取自通吾有一言¶
絶慮忘縁巧説不得只用心𫝊更有一語無過直與細¶
極毫末大無方所本自圓成不勞機杼世事悠悠不如¶
<pb:KR3h0054_WYG_004-22b>¶
山邱青松蔽日碧澗常秋山雲當幕夜月為鈎卧藤蘿¶
下塊石枕頭不朝天子不羨王侯生死無慮更復何憂¶
水月無形我常只寜萬法皆爾本自無生兀然無事坐¶
春來草自青¶
¶
　　元符三年七月涪翁自戎州泝流上青衣廿四日宿¶
廖致平牛口莊養正置酒弄芳閣　荷衣未盡蓮實¶
可登投壺奕棋燒燭夜歸　此字可令張法亨刻之¶
¶
　　米南宫九帖真蹟(帖見停雲館不録)¶
¶
<pb:KR3h0054_WYG_004-23a>¶
　　洪武庚申中秋後六日鄱陽蔣恵敬觀於寶古齋¶
¶
　　范至能説米書初自沈𫝊師來後入大令之室此九帖¶
當時已入秘苑後有小米跋今在黄令君家前後完具¶
尚昔之粘綴也其一帖評唐人始言草法必應從晉此¶
固通論殆亦其實錄邪麝煤䑕尾熏染終嵗所成若此¶
今之學者亦知之乎¶
¶
　　𢎞治癸亥吳郡祝允明跋¶
¶
　　海岳翁此卷嘗入紹興秘府後有其子元暉題識蓋海¶
<pb:KR3h0054_WYG_004-23b>¶
岳平生得意書也其中有登海岱樓詩一首下小字注¶
云三四次冩間有一兩字好信書亦一難事夫海岳書¶
可謂入晉人之室而其自言乃爾後之作字者當何如¶
邪甲戌九月廿三日觀於崔静伯氏敬題虎邱山人都¶
穆¶
¶
　　此卷刻於文氏停雲館文太史鑒定所謂衆尤之尤也¶
昔從石本想見真蹟今如葉公好龍真龍下室矣己酉¶
九月晦董其昌觀於西湖舫齋¶
¶
<pb:KR3h0054_WYG_004-24a>¶
　　(卷首有　機暇清賞印　紹興印　内府書印鈐縫有　琳印　　　　黄琳私印　向子固印¶
¶
　　卷尾有　紹興府印　　建炎浙東安撫使之印建炎兩浙東路都搃管司之印¶
¶
　　建炎重鈎越州管内觀察使印)¶
¶
　　文與可墨竹¶
¶
　　湖州放筆奪造化此事世人那得知蛩然何處見生氣¶
¶
　　彷彿空庭月落時　　　　柯丹邱¶
¶
　　湖州昔在陵州日日日逢人冩竹枝一段枯梢三作折¶
¶
　　分明雪後上牕時　　　　顧阿瑛題¶
¶
<pb:KR3h0054_WYG_004-24b>¶
　　米元章行草四段(前有修内司鈐縫半印)¶
¶
　　余始興公故為僚宦僕與　叔晦為代雅以文藝同好¶
甚相得於其别也故以秘玩贈之題以示兩姓之子孫¶
異日相值者襄陽米黻元章記(楚國米芾朱文印)¶
¶
　　叔晦之子道奴　徳奴　慶奴¶
¶
　　僕之子　鰲兒　　　　三雄¶
¶
　　李太師收晉賢十四帖武帝王戎書若篆籀謝安格在¶
子敬上真冝批帖尾也¶
¶
<pb:KR3h0054_WYG_004-25a>¶
　　余收張季明帖云秋深不審氣力復何如也真行相間¶
長史在世間第一帖也其次賀八帖餘非合書¶
¶
　　倒念掲諦咒　呵婆莎提菩諦掲僧羅般諦掲羅般諦¶
掲諦掲　每早起志心念數十遍¶
¶
　　宋徽宗著色鸂鶒卷(在絹素上前有御筆二字又天下一人押字)¶
¶
　　鸂鶒灘頭狎浪隨君王縑墨慣娛嬉淒涼晚嵗鴛鴦濼¶
漠雁沙鴻未必知¶
¶
　　前集賢侍制馮子振奉¶
¶
<pb:KR3h0054_WYG_004-25b>¶
　　皇姊大長公主命¶
¶
　　思陵題畫册(在絹素上)¶
¶
　　桃李無言春告歸落紅如海亂鸎啼西村渡口斜陽裏¶
渺渺煙波綠泊題¶
¶
　　閒來洞口訪劉君緩步輕擡玉線裙細白桃花擲流水¶
更無言語倚彤雲¶
¶
　　高山流水意無窮三尺雲絃膝上桐點點此時誰㑹得¶
坐凭江閣聽飛鴻¶
¶
<pb:KR3h0054_WYG_004-26a>¶
　　月午山空桂花落華陽道士雲衣薄石壇香散步虛聲¶
杉露清泠滴棲鶴¶
¶
　　不禱自安縁夀骨人間難得有清名淺斟仙酒紅生頰¶
永保長生道自成(已上皆馬逺著色人物山水畫冊對題)¶
¶
　　賜王都提舉為夀(上有辛巳長朱文印)¶
¶
　　月團初碾瀹花甆啜罷呼兒課楚辭風定小軒無落葉¶
春蟲相對吐秋絲(題李唐畫冊)¶
¶
　　清涼境界火雲蔵但覺仙家日更長千嵗夀松誰晏坐¶
<pb:KR3h0054_WYG_004-26b>¶
星君午夜吐光芒(題趙伯駒團扇月宫圖)¶
¶
　　照水枝枝蜀錦囊年年澤國為誰芳朱顔自得西風意¶
不管千林一夜霜(題黄筌芙蓉)¶
¶
　　宋高宗留意法書名畫故御府所蔵多宸翰題詠嘗¶
見馬和之畫詩經三百篇零卷各章皆思陵御書於¶
前今收蔵家猶有得其國風一卷雅頌數篇者則當¶
時機暇清賞逰意經史不徒博玩粉墨已也¶
¶
　　水西道人記¶
¶
<pb:KR3h0054_WYG_004-27a>¶
　　龔開羸馬圖(在楮上横卷)¶
¶
　　一從雲霧降天闗空盡先朝十二閑今日有誰憐駿骨¶
夕陽沙㟁影如山¶
¶
　　經言馬肋䝿細而凡馬僅十許肋過此即駿足惟千¶
里馬多至十有五肋假令肉中有骨詎能令十五肋¶
畢現於外現於外非痩不可因成此相以表千里之¶
異尫劣非所諱也　　　淮隂龔開水木孤清書¶
¶
　　憶昔升平貞觀年八坊錦隊如雲烟當時下筆冩神¶
<pb:KR3h0054_WYG_004-27b>¶
駿就中最數韓曹賢權竒五馬宋元祐蘇黄賞嘆稱¶
龍眠本朝天馬渥洼種指顧千里寜加鞭飢食玉山¶
之禾飲醴泉龍驤虎躍何翩翩翰林仙人趙榮祿畫¶
法直度曹李前至今覽畫皆歎息真龍欲見無竒縁¶
淮隂老人氣忠義短褐雪髯當宋季國亡身在憶南¶
朝畫思詩情無不至宋江三十肖形模鍾山鬼隊尤¶
可吁高馬小兒𫝊意匠詩就還成痩馬圖夕陽沙岸¶
如山影天閑健步何由騁後世徒知繪可珍孰知義¶
¶
<pb:KR3h0054_WYG_004-28a>¶
　　士憤欲癭　　　　　　倪瓚¶
¶
　　龔聖與冩中山鬼隊出竒神變又冩宋江三十六人¶
形模雄怪余幼曾見其高馬小兒圖亦出意表蓋聖¶
與抱歴落忠義之氣父子陷胡觸目皆異類特作此¶
詼詭之技以宕胸中耳　李日華¶
¶
　　東坡病眼帖¶
¶
　　軾春時病眼不能開眉黄夢軒舊事露足下想已知之¶
葛明塘添情告府昨求於僕此事不知錢君錫肯為一¶
<pb:KR3h0054_WYG_004-28b>¶
辭不若果庶不難耳日來園中桃李顔色無塵同輩應¶
移坐雪堂前可作一絶强支嵗月何如僕夜夢中有一¶
杭人多恵龍團幾斛盡皆一時飲之請解意何也昨周¶
澹閒見訪送二水底余遂書落花詩二首轉酬軾上¶
¶
　　得之　　　　　　　　　三月十六日¶
¶
　　昔山谷老人云蜀人極不能書而東坡獨以翰墨妙¶
天下觀其字畫已無塵埃氣蓋其天資所發此豈與¶
今世翰墨争衡哉　　　如是翁周景逺書¶
¶
<pb:KR3h0054_WYG_004-29a>¶
　　蘇長公居黄州自號東坡居士在城南築一白雪堂¶
四百三十步前有桃李林泉後有菓菜堂下大冶長¶
老往還惟徐得之陳季常張懐民㕘寥子乾明寺中¶
菴可為莫逆餘者皆先輩也此札在黄州與徐得之¶
者公為人風流𢎞暢日以詩酒騁雄所謂强支嵗月¶
者是也又夢中杭人多恵龍團盡食復守杭食龍團¶
作記蓋其諗¶
¶
　　甲辰二月既望樂山高殿識¶
¶
<pb:KR3h0054_WYG_004-29b>¶
　　東坡先生在當時諸公間第一品人也余每於人家¶
見尺牘片紙未嘗不愛賞得其遺蹟猶可想其風度¶
¶
　　況筆精墨妙邪　　　　紫芝生俞和¶
¶
　　米襄陽詩卷¶
¶
　　數惡詩呈上¶
¶
　　陳建州覺民¶
¶
　　七年烏帽抗黄塵晝錦歸來世又新若過武夷山下看¶
人間不太敝精神¶
¶
<pb:KR3h0054_WYG_004-30a>¶
　　白頭何慕乆京華静洗黄塵眼界花萬寶精神在風月¶
好詩追取不須賖¶
¶
　　陳詩首唱云汩汩塵埃閲嵗華青山相見認空花清¶
淮風月元無價憑仗詩翁為我賖又一篇云長淮千¶
里自流東六月城頭日日風天際玉潢無少處夜山¶
圍在月明中絶唱也為之刻而不復和¶
¶
　　宋楊補之墨梅(在絹素上小横卷)¶
¶
　　繁花漸覺枝頭少冷蝶寒蜂盡不來寄語春風莫相妬¶
¶
<pb:KR3h0054_WYG_004-30b>¶
　　明年還我最先開　　　　吕肅¶
¶
　　花滿南枝雪後繁暗香疏影水邊村幾年不見春風面¶
¶
　　此日看圖憶故園　　　　廬陵曾棨¶
¶
　　江國沙漫漫獨月夜將午有懐天一方悵㒺益修阻一¶
杯羅浮春宛見中林舞珠佩委不收歴歴粉可數薄暮¶
浮雲馳滅沒見湘浦東風渺無垠暗入商賢爼¶
¶
　　陳明之攜此卷來將有所需余測其雅意於隠遂為¶
¶
　　賦此短句云　　　　　珪(文敬父　半江居士白文印　朱文印)¶
¶
<pb:KR3h0054_WYG_004-31a>¶
　　黄山谷行書元師帖(在楮上褶裱)¶
¶
　　元師自榮州來追送余於瀘之江安綿水驛因復用舊¶
所賦此君軒詩贈之并簡元師從弟周彦公¶
¶
　　庭堅¶
¶
　　嵗行辛巳建中年諸公起廢自林泉王師側聞陛下聖¶
抱琴欲奏南風弦孤臣蒙恩已三命望堯如日開金鏡¶
但憂衰病不敢前眼見黑花耳聞磬豈如道人山繞門¶
開軒友此嵗寒君能來作詩賞勁節家有曉事揚子雲¶
<pb:KR3h0054_WYG_004-31b>¶
籜龍森森新間舊父翁老蒼孫子秀但知戰勝得道肥¶
莫問無肉令人痩是師胸中抱明月醉翁不死起自説¶
竹影生涼到屋椽此聲可聽不可𫝊建中靖國元年正¶
月辛未江安水次偶住亭書¶
¶
　　黄文節公墓銘二篇(行書草藁真蹟紙上横卷)¶
¶
　　王長者墓誌詺¶
¶
　　長者海昬王氏諱潨字永裕祖倫父智世力田桑發常¶
望鄉長者天資善治生操竒贏長雄其鄉遂以富饒築¶
<pb:KR3h0054_WYG_004-32a>¶
館聚書居㳺士化子弟皆為儒生則以其業分任諸子¶
獨徜徉於方外道人雲居了元東林常摠皆攝杖屨往¶
㳺其藩元祐丙寅正月辛夘終焉享年六十有二前此¶
三年自築邱於青山之西原松檜成列矣去十月過存¶
里中親好相勞苦勸戒若將逺别爰及辛夘中外之弔¶
哭者皆曰君蓋聞道者邪先配陳氏繼室兩謝氏七男子¶
楙崇信森棣權彬植崇信前死三女子二壻曰董轂高¶
友諒其季未媒也楙等遂以其十月某甲子奉窀穸如¶
<pb:KR3h0054_WYG_004-32b>¶
初志楙娶李氏女於庭堅母夫人為族兄弟故楙因乞¶
銘太夫人曰汝以外家故不可辭銘遂銘之銘曰¶
¶
   以義力其窮以智謝其豐以理考其終以文欵其封¶
¶
　　宋故瀘南詩老史翊正墓誌銘¶
¶
　　維史氏逺有世序自唐尚書吏部侍郎諱¶
¶
　　僖宗入蜀生徳言為山南東道觀察度支使因不能歸占¶
籍於眉生光廷孟氏時試大理評事知應靈縣應靈生¶
著明嘉州軍事推官嘉州生溥見蜀之亂遂不出仕號¶
<pb:KR3h0054_WYG_004-33a>¶
江陽隠君江陽生囘能詩自號知非子知非生宗簡名¶
能知人善料事自號天和子天和實生詩老詩老諱扶¶
字翊正少則篤學能詩紹知非之業以貧干試於眉州¶
又干試於開封府皆見絀乃㳺瀘州杜門讀書士大夫¶
之子弟多委束脩於門遂老於瀘州妻子或謁不足君¶
熙然曰㑹當有足時自守挺然不忘取與有挾勢利而¶
求交者雖鄰不覿也其見刺史縣令鞠躬如也未嘗有¶
私謁既晩莫不及仕進閒居無一日廢書尤刻意於詩¶
<pb:KR3h0054_WYG_004-33b>¶
登臨尊酒率常吐佳句壓其坐人故士君子推與之曰¶
詩老云夫人楊氏生二子銳鎮一女嫁進士王庸繼室¶
杜氏生四子鑄鋼鎬銓君卒於紹聖三年四月某甲子¶
享年若干葬以元符二年正月癸亥其兆在瀘川之上¶
白芍之原自天和而上皆𦵏眉山而𦵏瀘川自君始鎮¶
有文行瀘川學者多宗之竭力盡大事而來請銘遂銘¶
之銘曰¶
¶
　　人皆汲汲仰掇俯拾商禄計級脅肩求入君獨徐徐¶
<pb:KR3h0054_WYG_004-34a>¶
書耕筆鋤我躬則臞我心則腴緼袍後秃藜藿不肉¶
哦詩滿屋金革匏竹瀘川洋洋樅栝其岡勒銘詔蔵¶
尚其　嗣之昌¶
¶
　　宋楊后題畫册¶
¶
　　雪吹醉面不知寒信脚千山與萬山天甃瓊街三十里¶
更飛栁絮與君看(題朱鋭冊)¶
¶
　　賜大少保(坤卦圖印)¶
¶
　　莫惜朝來准酒錢淵明身即是花仙重陽滿滿杯中泛¶
<pb:KR3h0054_WYG_004-34b>¶
一縷黄金是一年(題菊花冊)¶
¶
　　賜大知閣(坤卦　楊氏方即　書印)¶
¶
　　宋高宗題畫册¶
¶
　　定知曾見十分圓已作霜風九月寒寄語重門休上鑰¶
夜深湖内月中看(題夏圭冊)¶
¶
　　賜趙祐(御書之寳印)¶
¶
　　萬片緑荷流水面亂風飄雨濕人衣前村竹樹田家密¶
時見軥輈屋後飛(題燕文貴冊)¶
¶
<pb:KR3h0054_WYG_004-35a>¶
　　李龍眠醉僧圖蘇老泉書詩真蹟(在楮上畫上欵云李伯時畫)¶
¶
　　人人送酒不曾沽終日松間掛一壺草聖欲成狂便發¶
真堪畫作醉僧圖(此老泉先生書懐素詩并倣其草法)¶
¶
　　唐僧懐素以草書名天下唐賢善書者亦推重之素¶
有自叙一篇偹載諸人之辭素喜絹書吾家前後所¶
得數軸了無紙上一字最先所得乃人人送酒之詩¶
也老泉山人學書垂四十年每愛此詩時時冩之不¶
下數十張矣龍眠李伯時因是詩遂作此畫頗能狀¶
<pb:KR3h0054_WYG_004-35b>¶
醉僧之態而老泉所書自成一種風格所為二妙圖¶
耳¶
¶
　　東村閒居方外堂字&KR4169;書¶
¶
　　鑑古齋雅玩¶
¶
　　余嘗見李龍眠山庄圖用墨妍秀設色精工直入摩¶
詰之室若其畫人物佛像如以燈取影逆來順往輕¶
若㳺絲迴還無跡雖吳道子顧虎頭不能過於此卷¶
可見此卷因老泉先有醉僧詩伯時乃為補圖正所¶
<pb:KR3h0054_WYG_004-36a>¶
謂合之雙美也¶
¶
　　董其昌觀題於恵山舟次¶
¶
¶
¶
¶
¶
¶
<pb:KR3h0054_WYG_004-36b>¶
¶
¶
¶
¶
¶
¶
¶
¶
　　書畫題跋記卷四¶
¶
