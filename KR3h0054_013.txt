# -*- mode: mandoku-view -*-
#+TITLE: 書畫題跋記
#+DATE: 2019-03-29 21:17:55.188125
#+PROPERTY: ID KR3h0054
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 13
<pb:KR3h0054_WYG_013-1a>¶
　　欽定四庫全書¶
¶
　　續書畫題䟦記卷一¶
¶
　　明　郁逢慶　編¶
¶
　　孝女曹娥碑(倪雲林跋已刻在停雲館帖)¶
¶
　　右軍升平帖未變鍾法于露字初筆可見逼真尅㨗¶
此刻尤為分明當是佳本張紳識(士行雲門)¶
¶
　　右小字曹娥碑越州石氏所刻古雅純質不失右軍¶
筆意余平生所閲不下数十本俱不及此張雲門倪¶
<pb:KR3h0054_WYG_013-1b>¶
元鎮皆好古博雅之士其題語珍重如此可寳也元¶
鎮題為辛亥嵗盖洪武四年在當時已不易得况今嘉¶
靖壬子相去百八十一年又可多得邪太倉顧君出以¶
相示澷識如此是嵗冬十一月十日徵明時年八十¶
有三¶
¶
　　劉宋陸探㣲姜后免冠圖¶
¶
　　右免冠進諫圖周宣王姜后故實也宣王每晏設朝¶
后一日免冠待罪於永巷王見而驚詢其故后曰陛¶
<pb:KR3h0054_WYG_013-2a>¶
下每晏設朝臣妾恐在廷之臣疑陛下居於深宫荒¶
於酒色怠為國政言議紛然必生不測設使天下聞¶
之禍將萌焉皆臣妾之不德以致如斯王聞而悦曰¶
此寡人之失非卿明言豈能知過王後雞鳴而起昧¶
爽而朝任賢使能聽言納諫乃為周室之明君斯圖¶
劉宋時呉人陸探㣲所作其法遒勁傅色清潤人品¶
端荘神氣超越六法具備出乎天成盖世傳探㣲乃¶
畫中之聖者也此卷希世之珍畫入神品其故實誠¶
<pb:KR3h0054_WYG_013-2b>¶
有補於風教觀之者使齊家治國咸有助焉駙馬都¶
尉公當以什襲珍藏使子孫永保珍貝珠玉不足貴¶
也¶
¶
　　元祐三年正月人日提舉太平興國宫賜紫金魚袋¶
王仲至䟦¶
¶
　　謝康樂古詩帖¶
¶
　　東明九芝盖北燭五雲車飄颻入倒景出沒上烟霞春¶
泉下玉霤青鳥向金華漢帝看桃核齊侯問棘花(集作棗)¶
<pb:KR3h0054_WYG_013-3a>¶
應逐上元酒(集作上元應送酒)同來訪蔡家¶
¶
　　北闕臨丹水(丹集作𤣥)南宫生絳雲(生集作坐)龍泥印玉簡(集作䇿)大¶
火鍊真文(大集作天)上元風雨㪚中天歌吹分靈駕千尋上¶
空香萬里聞(右二首見庾信集歩虚詞)¶
¶
　　謝靈運王子晉讚¶
¶
　　淑質非不麗難以之百年儲宫非不貴豈若上登天王¶
子愛清曠區中實囂諠既見浮丘公(既集作兾)與爾共紛繙¶
(集作繽飜)¶
¶
<pb:KR3h0054_WYG_013-3b>¶
　　巖下一老公(集作翁)四五少年贊¶
¶
　　衡山采藥人路迷糧亦絶忽過巗下坐正見相對説一¶
老四五少僊隠不可别其書非世教其人既賢哲(既作必)¶
¶
　　伯英妙迹永絶之後隋唐能書者論草聖惟言永禅¶
師張長史而已今觀此卷始知元氣在天壤間代不¶
乏人但藝有專兼流傳有顯晦耳豈謝公以佳詩雅¶
韻掩其書名耶况宣和宸翰内外簽題玉璽與軸幹¶
皆全譜中論評又備極推奬慶仰神物感惠難勝值¶
<pb:KR3h0054_WYG_013-4a>¶
而有之此生之倖㑹也不媿惡拙僭書卷末時¶
至正庚午蕤賔節日前翰林國史院檢閲官榮僧肈¶
熏香敬題¶
¶
　　右題中已極詳備如此余又嘗見宋嘉祐年不全拓¶
墨本亦以為臨川内史謝康樂所書妙入神品今幸¶
獲覩真跡殆不虚語筆勢縱逸使人真有凌雲之想¶
書於五色箋上其箋大不盈尺上有五代以前印璽¶
為庸人擦去可惜装背錯序細尋繹之方能成章第¶
<pb:KR3h0054_WYG_013-4b>¶
前二篇見近世所刋六朝人詩庾信集味其詞氣頗¶
不類謝公為可疑深媿淺陋不能考訂以破数百年¶
之惑而使妙蹟不遇知音悲夫¶
¶
　　墨林子項元汴¶
¶
　　禇河南書兒寛贊¶
¶
　　河南三龕孟法師二刻早年所書房公喬聖教序記¶
長安同州本並晩年書此兒寛贊與房碑記序用筆¶
同晚年書也容夷婉暢如得道之士世塵不能一毫¶
<pb:KR3h0054_WYG_013-5a>¶
嬰之觀之自鄙束縳於毫楮間耳諸王孫趙孟堅子¶
固書¶
¶
　　羣玉帖中帝京篇贋迹可笑盖枯且露矣河南晚年¶
書雖痩實腴孟堅又云¶
¶
　　禇河南漢兒寛贊正書三百四十字中刮去字盖宋¶
國諱也河南書豈待贊而顯子固所謂容夷婉暢者¶
殆得之矣¶
¶
　　至順四年閏三月二十四日桞貫識¶
¶
<pb:KR3h0054_WYG_013-5b>¶
　　子固以此贊與三龕孟法師碑用筆不同定為河南¶
晚年書碑有嵗月誠可信不疑然石刻視真迹自不¶
無少異盖其轉折精神處有非摹勒之巧所能盡也¶
至正元年夏四月二十三日黄溍記¶
¶
　　禇河南書清勁峻嶷平生大節盖已見於筆墨之間¶
古謂書類其人信哉豫章掲汯記¶
¶
　　潛溪宋先生題禇河南書云登善初師虞世南晚入¶
右軍之室故唐之能正書者僅二十八人而登善居¶
<pb:KR3h0054_WYG_013-6a>¶
三四之間其温潤似虞結體則法右軍人徒見所書¶
或與薛稷類者遂疑之不知先哲有兼人之才而作¶
字初不拘一體張顛善草書至其小楷極端謹有法¶
傳其學者惟顔真卿得之觀登善者宜以是求之此¶
題識唐太宗哀册文也余嘗見之此所書兒寛贊筆¶
意正同趙子固桞道傳先生黄文獻公掲伯防䟦語¶
皆真跡但桞先生以中刮去五字為宋國諱則又見¶
宋以前文字亦諱此不知何也此書非深識者不逹¶
<pb:KR3h0054_WYG_013-6b>¶
其妙又試以余書求之¶
¶
　　翰林學士觧縉書¶
¶
　　禇河南工𨽻楷尤為當時所重近世罕見真跡比有¶
以枯樹賦墨本示余殊不足以啟人意見其偽無疑¶
今觀此書筆勢翩翩神爽超越大勝家姪帖諸刻誠¶
可為希世之玩也¶
¶
　　永樂辛夘春正月庚寅廬陵胡廣觀畢拜手謹識¶
禇遂良字登善善書與虞齊名世南嘗薦之文皇世¶
<pb:KR3h0054_WYG_013-7a>¶
南死登善獨擅大名當時御府所收右軍真迹&KR0915;者¶
相半他人不能識登善輙能辯之至纎悉不爽後遇¶
有所購必經登善審鍳為定及其自書乃獨得右軍¶
㣲意評者謂其字裏金生行間玉潤變化開闔一本¶
右軍其諸帖中西昇經是學黄庭度人經學洛神隂¶
符學畫像湖州獨孤府君碑越州右軍祠記同州鴈¶
門兩聖教序記是其自家之法世傳蘭亭禇本亦與率¶
更不類盖亦多出自家機軸故也今觀永新文學鄧¶
<pb:KR3h0054_WYG_013-7b>¶
仲經甫所藏兒寛贊正與蘭亭聖教記諸帖相似筆¶
意婉美似瘠而腴似柔而剛至于三過三折之妙特¶
加之意誠褚法也後有趙子固及桞道傳黄晉卿掲¶
伯防諸公䟦尾皆信而可徵桞公謂中間刮去𢎞字¶
為宋國諱信然宋人以𢎞為弘是也(𢎞宣祖諱)¶
¶
　　永樂辛卯二月獨山王偁觀畢書于鍾山書舍¶
唐人冩字多用硬黄其次則用槌熟紙盖韓退之以¶
為生紙録文為不敏是也烏絲䦨唐界黒而細宋人¶
<pb:KR3h0054_WYG_013-8a>¶
淡墨而理麄此唐界宋界之别惟作方眼格子為對¶
待書則自唐始六朝以前無有也米元章嘗病此盖¶
¶
　　一時之宜云　　　　　偁又識¶
¶
　　禇河南博雅通識工𨽻楷初師虞永興晩得右軍筆¶
法正書遒勁直班歐虞貞觀中諫議大夫兼起居注¶
文皇嘗問曰朕有不善卿亦記耶對曰守道不如守¶
官職在載筆君舉必書其為人忠直貞亮可知矣觀¶
此書兒寛贊瑶臺青𤨏春林羅綺之喻不虚也而剛¶
<pb:KR3h0054_WYG_013-8b>¶
方正直之氣溢於翰墨之間誠類其為人千載之下¶
其流風餘韻即此可想見矣山東憲使雲間黄汝申¶
出以見示不勝喜幸杜子美詩有云金鐘大鏞在東¶
序氷壺玉衡懸清秋余於禇書亦云汝申其寳之¶
正統四年正月丙戌豫章胡儼謹題¶
¶
　　此卷舊藏故人鄧宗經所宗經為廬陵永新潛山三¶
縣學官皆攜以自随洪武壬午予獲觀于廬陵永樂¶
丁亥又獲觀于永新是時學士觧公赴桂林任予送¶
<pb:KR3h0054_WYG_013-9a>¶
至彼觧公題此卷深欲效河南筆意題畢自謂與平¶
日所書迴異從行有黄生學書于公熟識公字公戲¶
以手掩其名召生試觀問為誰書生錯愕莫能辨因¶
撫掌大噱後五年辛夘春宗經攜至南京寓余官舍¶
中翰林諸公俱來就望而檢討王公孟陽欣然許題¶
其後且以就望為不尺借歸觀之徃返數四一日大¶
雨中學士胡公肩輿來索而卷適留孟陽所亟命院¶
吏二人荷氊衫徃取留其家二日所題字亦異平日¶
<pb:KR3h0054_WYG_013-9b>¶
書盖觀此而有以啟其新意也今少傅東里楊先生¶
時在春坊以少暇未及觀最後始與宗經攜卷詣其¶
私第值暮秉燭展玩良乆㑹公冗弗果題識宗經常¶
闕然于懐宣德乙巳予至潛山宗經袖此卷欲以遺¶
予且曰君子不留意于物吾老矣付之得人則于此¶
卷無負矣余辭以素不善書當求善書者付之庶幾¶
不負今年冬余至雲間大恭黄公汝申忽出此卷示余¶
自言前此兩月過安慶得之於秀才李生生名善嘗¶
<pb:KR3h0054_WYG_013-10a>¶
從宗經遊豈宗經屬以擇人而授生生知黄公好古¶
博雅而又長于法書故竟以歸乎黄公然則李生亦¶
可謂能知人宗經亦無負於此卷矣展玩之餘俛仰¶
今昔非但河南之墨迹足為寳玩而當時二三君子¶
之餘韻猶可想見因詳著于卷尾¶
¶
　　正統二年丁巳十一月晦廬陵周忱書于雲間之三¶
陸書院¶
¶
　　王右軍二謝帖¶
¶
<pb:KR3h0054_WYG_013-10b>¶
　　謝書云即以七日大斂冥冥永畢不獲臨見痛恨深¶
至也無復己巳武妹脩載在(闕)終始永絶道婦等一旦¶
哀窮並不可居處言此悲切倍劇常情諸不能自任未¶
遂面縁撫念何已不一羲之頓首¶
¶
　　熈寧九年十一月十四日趙抃閲道越州清思堂之¶
西至樂齋觀¶
¶
　　右軍真跡近世漸少觀二帖紙札尚完殊可愛也案¶
貞觀日録洎淳化法帖皆不收此豈當時為好事者¶
<pb:KR3h0054_WYG_013-11a>¶
秘藏不出耶¶
¶
　　熈寧丙辰冬至日丹陽蘓頌子客餘杭郡西閣題¶
假守徐師回丁巳仲春十日覧之¶
¶
　　郡倅朱正民同觀¶
¶
　　熈寧九年七月六日書¶
¶
　　㑹稽關景輝存中熈寧九年五月二十五日三司北¶
軒觀¶
¶
　　華陽王仲脩觀(丙辰仲夏旦日)¶
¶
<pb:KR3h0054_WYG_013-11b>¶
　　清河崔彦博唐公元豊乙丑五月望日觀於西安縣¶
東齋¶
¶
　　朝議大夫致仕何世昌元祐二年八月十七日觀于¶
衢州衙之大㕔¶
¶
　　武夷范鏜觀元祐二年八月十有七日三衢龜峯㕔¶
筆¶
¶
　　右軍書法萬世所宗昔人稱歐虞之體謂如壯士羙¶
人但能精于一偏尚且傳之後代而况得其全者哉¶
<pb:KR3h0054_WYG_013-12a>¶
是知此字當使好事者寳之也¶
¶
　　元豊乙丑五月望日西安縣齋丹陽崔希仲德舉題¶
東陽鄭汝言無伐同觀¶
¶
　　貞觀尤愛右軍書訪求殆盡其後并𦵏昭陵今所存¶
法帖人謂皆哀疚之問故不復進上得傳于後豈其¶
然乎此書亦然又法帖之所遺也當用文錦玉軸重¶
装以遺子孫寳之海陵曹輔子方信安郡齋書¶
曹使君借觀出示通守郭庭誨與觀者五人林師醇¶
<pb:KR3h0054_WYG_013-12b>¶
醇仲余廙肅之梁秉文憲古林季淵萬宗葉常權之¶
紹聖五年三月二十日¶
¶
　　元符二年季秋九日鄭子猶出此帖于滎陽尉舎以¶
示余因得以觀右軍筆畫之妙第有嘉歎而已呉興¶
劉欽止繩祖書¶
¶
　　樂安李炳崇寧元年十二月初九日滎陽澤思軒敬¶
觀¶
¶
　　張子和高適正梁濟道李晦叔毋仲山同觀于陳留¶
<pb:KR3h0054_WYG_013-13a>¶
大觀元年五月二十日¶
¶
　　此右軍二謝帖結構踈緩紙弊墨渝了無晉人風度¶
迨後人&KR0915;本宋諸公之題俱佳恐非原帖余嘗見黄¶
素上眠食帖用章草後趙文敏公題識亦用章草又¶
月半帖惜縑素殘裂不害為神品偶録此帖因併及¶
之　　　　　　　　　墨林項元汴¶
¶
　　王維雪溪圖(宋徽廟宸翰題簽)¶
¶
　　蓬萊道山人間風日不到玉&KR1630;金鑰典秘甚嚴有平¶
<pb:KR3h0054_WYG_013-13b>¶
生蓄眼未嘗見者天旋地轉㪚落委棄故人李君祥得¶
之出以示余其犀玉已被剔取所幸畫無恙耳展玩¶
之餘不覺涕泪闌干盖歎是圖之不遭也請靳固之¶
以待異日萬金之購云¶
¶
　　蓬山道人劉詡題¶
¶
　　治平二年正月十九日沈遘章岵晏崇金山同觀¶
余於三十年前獲觀右丞此幅僅盈尺有只設色高¶
古位置幽遠有刺篙濟渡者有牧奴驅豕而歸者神¶
<pb:KR3h0054_WYG_013-14a>¶
彩溢目餘所見皆優孟也今在一友處命庸工所装¶
一時粉墨狼藉神氣索然偶復見之惋悵累日¶
¶
　　墨林項元汴¶
¶
　　周文矩唐宫春曉圖¶
¶
　　周文矩宫中圖婦人小兒其數八十一男子冩神而¶
装具樂器盆盂扇椅席鸚鵡犬蝶不與文矩句容人¶
為江南翰林待詔作士女圗近周昉而加纎麗嘗為¶
後主畫南莊圖號一時絶筆他日上之朝廷詔籍之¶
<pb:KR3h0054_WYG_013-14b>¶
祕閣宫中圖云是真蹟藏前太府卿朱載家或摹以¶
見餽婦人高髻自唐以來如此此卷豐肌長襦裠周¶
昉法也予在嶠南於端溪陳高祖之裔見其世藏諸¶
帝像左右宫人梳髻與此畧同而丫鬟乃作兩大鬟¶
垂肩項間雖醜而有真態李氏自謂南唐故衣冠多¶
周唐制然風流實承六朝之餘畫家者言辨古畫當¶
先問衣冠車服盖謂是也¶
¶
　　紹興庚申五月乙酉澹嵒居士題(張澂)¶
¶
<pb:KR3h0054_WYG_013-15a>¶
　　唐張戡獵騎圖¶
¶
　　張戡居近燕山得番人形骨之妙盡戎衣鞍轡之精¶
故入神品此卷非戡不能到余甚愛之宜什襲珍藏¶
¶
　　呉興錢選舜舉¶
¶
　　一犬前趍五馬隨赭袍公子跨烏騅壮遊却憶飛狐¶
北正是清秋出獵時　　文水高若鳯¶
¶
　　戎王小隊獵秋野豹尾服弓金絡馬蒼髯奚官喜追¶
逐隔馬相呼意閒暇鞭梢生風箭飛雨烏騅如龍犬¶
<pb:KR3h0054_WYG_013-15b>¶
如虎沙平草淺狐兎肥穹廬月寒歸未歸¶
¶
　　晉安林泉生¶
¶
　　張戡者朔方人也當五季之世與胡瓌父子李贊華¶
房從真俱以善畫番部人之屬名於時其畫以狼尾¶
製筆盖必有所取焉今觀戡所畫獵騎圖一卷其間¶
人物犬馬弓矢服餙之類毫分縷析曲盡其妙觀其¶
攬轡疾馳宛然有沙漠萬里之態於是知戡畫法精¶
絶與胡瓌軰不相上下也　　呉郡沈右識¶
¶
<pb:KR3h0054_WYG_013-16a>¶
　　張戡妙筆最能冩冩出平沙好人馬赭衣壮士挟弓¶
矢清秋出獵山之下山林霜後百卉枯走犬前愁失¶
兎狐斯人徃矣不可見撫時懐古披斯圖¶
¶
　　王庭松謹題¶
¶
　　燕角斜弢虎䩨中將軍騎氣正驍雄前鋒縱有韓獹¶
技指示猶居第一功　　東南生謹題¶
¶
　　王右丞輞川圖郭忠恕模本¶
¶
　　摩詰本輞川圖¶
¶
<pb:KR3h0054_WYG_013-16b>¶
　　前用集賢院御書印又内合同印二十景書悉𨽻題¶
後有河北郭忠恕奉命復本識卷長二十四尺¶
王右丞輞川圖與余昔在杭苕故家見者一様前有集¶
賢院御書印内合同印題摩詰本後書河北郭忠恕¶
奉命復本則知為江南李後主時臨本也虎賁中郎¶
更無辨處郭亦妙筆矣右丞唐開元天寳朝士名維¶
字摩詰工詩畫輞川其所居自冩為圖精宻細潤在¶
小李將軍著色山水上今如魯寳玉大弓絶無僅有吾昻¶
<pb:KR3h0054_WYG_013-17a>¶
霄珍之重之攜上天京名公相一見賞識鍳定價增¶
十倍¶
¶
　　大德戊戌冬至廬陵民八十叟李珏元暉敬䟦贅絶¶
句云¶
¶
　　園圖親畫早流傳已是人間五百年凝碧池頭秋句¶
在當時幾負此林泉¶
¶
　　輞川圖有二本此從矮本所臨畫格高絶觀此猶有¶
¶
　　生意為賦短句　　　　袁桷(清容字伯長)¶
¶
<pb:KR3h0054_WYG_013-17b>¶
　　詩中傳畫意畫裏見詩餘山色無還有雲光卷復舒¶
前溪漁父宿舊宅梵王居千古風流在披圖儼起予¶
摩詰嘗與裴廸倡和二十絶紀輞川之勝至今讀之¶
如身遊其間此本甚精緻尚可想見其景與詩㑹之¶
時也因追而和之¶
¶
　　孟城拗¶
¶
　　春風孟城拗年年自花柳當日倦遊人何處談空有¶
華子崗¶
¶
<pb:KR3h0054_WYG_013-18a>¶
　　蜿蜒浮遠空慘淡凝古色出雲亦何心既雨返無極¶
文杏舘¶
¶
　　種杏白雲間因之葺茅宇鶯聲烟中曙虎跡夜來雨¶
斤竹嶺¶
¶
　　苞竹秀孤嶺虚籟涵清漪秋風何時實鳯飢竹不知¶
鹿柴¶
¶
　　崖蹙石林稠谷静山泉響麏麚囿其間攸伏息下上¶
木蘭柴¶
¶
<pb:KR3h0054_WYG_013-18b>¶
　　手折木蘭花心憶懐沙侶墜露玉可和金盤羞帝所¶
茱萸沜¶
¶
　　茱萸綻紫粟白雲封不開似待陶元亮共把菊花杯¶
宫槐陌¶
¶
　　屯雲隂廣陌零露濕古苔中街日亭午四面風徐來¶
臨湖亭¶
¶
　　積水涵倒影萬象凌虚來魚在山中泳花從天上開¶
南垞¶
¶
<pb:KR3h0054_WYG_013-19a>¶
　　亭亭一風榭脱屨席可即階前白雙鶴相迎似相識¶
欹湖¶
¶
　　岸巾臨水澨酒醒呼隠君收緡玉梭起摇蕩空中雲¶
柳浪¶
¶
　　年年黄金縷照影麴塵漪誰為南浦贈紉佩扈江蘺¶
欒家瀬¶
¶
　　鑿鑿沸白喧浩浩空青㵼漁翁互相呼放船莫輕下¶
金屑泉¶
¶
<pb:KR3h0054_WYG_013-19b>¶
　　洗耳山下泉永念童蒙嵗敢希作聖功事心如事帝¶
白石灘¶
¶
　　湍駛風逾清水明石可把倚杖獨移時白鷗翩然下¶
北垞¶
¶
　　波影媚松樾山色麗石䦨留連南川月不肯下雲端¶
竹里舘¶
¶
　　此君儼相峙清坐一晤嘯天風振空聲萬境通寂照¶
辛夷塢¶
¶
<pb:KR3h0054_WYG_013-20a>¶
　　迎春發蒼柯映日出瓊蕚欣欣各自私先開還早落¶
漆園¶
¶
　　黽勉殉世名鞅掌嬰俗務漆以津自枯不如樗櫟樹¶
椒園¶
¶
　　申椒芳馨逺秉德類幽人時來薦瑶席慎勿佞夫君¶
¶
　　天台楊敬惪¶
¶
　　藍田可勝宋家荘認作伊家華子岡身後不知誰是¶
主謾留副墨至今香¶
¶
<pb:KR3h0054_WYG_013-20b>¶
　　食淡衣麄識幻身如何幻境却留神早知大地非真¶
有已了前生不二因¶
¶
　　呉澂(伯清父白文　草廬朱文)¶
¶
　　開元宇宙承平日華子岡頭曾燕適至今自貌輞川¶
圖下有幽人交莫逆辛夷塢外茰沜隔亦復扁舟春¶
蕩潏竹君氷霰嵗寒傲未便申椒能辨屈平生雅志¶
厭朝市醒醉悠哉睠泉石是間山水無限趣况廼佳¶
賔得裴廸規模想像郭忠恕垂四百年留妙迹鶯啼¶
<pb:KR3h0054_WYG_013-21a>¶
花落香句在誰信長安歎凝碧後來拊卷意迷茫且¶
復追惟三太息¶
¶
　　海南金元帥出此圖與予三十年前張子有家觀¶
摩詰直卷無不似者則忠恕殆神仙者流信名下¶
之士不虚也　　　　海粟子振(恠恠道人)¶
¶
　　豬龍兒嬉錦䙀好三郎嵗晚歡娱老阿環姊娣擁華¶
清朝士宫前誰敢到右丞脱却尚書履布襪青鞵㺯¶
烟水藍田别業堪畫圖矮本丹青自游戯華子岡輞¶
<pb:KR3h0054_WYG_013-21b>¶
口荘湖亭竹舘遥相望小橋摺轉青紅牕樹窠歴歴¶
烟蒼蒼欒家瀬前兩舟上柳浪一尺春風狂詩成與¶
和者誰子我外裴迪誰能雙丘壑風流妙如此安知¶
畫外凄凉意凝碧池頭天樂聲白髪纍臣淚如雨亂¶
後歸來舊第中𤣥墻緑户老秋風人生過眼皆夢境¶
乞與山僧開梵宫半幅呉綃如傳舍俟誰得此千金¶
價客來寒具莫匆匆四百年前御橱畫¶
¶
　　按維本傳輞川乃宋之問别墅在藍田後表上為¶
¶
<pb:KR3h0054_WYG_013-22a>¶
　　清凉寺　　　　　　臨江李核(意山)¶
¶
　　王右軍思想帖¶
¶
　　羲之頓首不復見君甚有思想得告慰之故吾乏氣兼¶
以㿃下憂深不佳剋靣王羲之頓首¶
¶
　　大德二年二月二十三日霍肅清臣周宻公謹郭天¶
錫佑之張伯淳師道亷希貢端甫馬昫德昌喬簣成¶
仲山楊肯堂子構李衎仲賔王芝子慶趙孟頫子昻¶
鄧文原善之集鮮于伯機池上佑之出右軍思想帖¶
<pb:KR3h0054_WYG_013-22b>¶
真蹟有龍跳天門虎卧鳯閣之勢觀者無不咨嗟歎¶
賞神物之難遇也孟頫書(小楷甚妙)¶
¶
　　右軍真跡世所罕見此思想帖與余舊藏平安帖行¶
筆墨色略同皆竒蹟也平安帖有米海嶽籖題此帖¶
無籖題而有趙魏公跋并同觀者自霍清臣而下凡¶
十有三人皆鍳賞名家咸咨嗟嘆賞神物之難遇如¶
此余何幸得附名其後哉¶
¶
　　嘉靖丁巳冬十一月十又三日長洲文徴明題時年¶
<pb:KR3h0054_WYG_013-23a>¶
八十有八¶
¶
　　唐閻立本諸夷圖¶
¶
　　唐閻立本總章元年拜右丞相封博陵縣男有應務¶
之才兼能書畫時天下初定異國來朝詔立本畫外¶
國圖此圖是也李嗣真云自江左陸謝云亡北朝子¶
華長逝象人之妙號為中興至若萬國來庭奉塗山¶
之玉帛百蠻朝貢接應門之位序折旋矩度端簮奉¶
笏之儀魁詭譎怪鼻飲頭飛之俗盡該毫末備得神¶
<pb:KR3h0054_WYG_013-23b>¶
情故朝廷號為丹青神化與兄立德同在上品云臨¶
漢魏泰道輔記¶
¶
　　右圖起武興止狼牙脩計國二十六為人二十八具¶
列國状貎道輔嘗有東軒筆記行于世¶
¶
　　李唐伯夷叔齊採薇圖¶
¶
　　宋高宗南渡創御前甲院萃天下精藝良工畫師者¶
亦與焉院畫之名盖始諸此自時厥後凡應奉待詔¶
所作總目為院畫而李唐其首選也唐河陽人在宣¶
<pb:KR3h0054_WYG_013-24a>¶
靖間已著名入院後遂乃盡變前人之學而學焉世¶
謂東都以上作者為高古良有以夫余總角時見鄉¶
里七八十老人猶能道古語謂唐初至杭無所知者¶
貨楮畫以自給日甚困有中使識其筆曰待詔作也¶
唐因投謁中使奏聞而唐之畫杭人即貴之唐嘗有¶
曰雪裏烟村雨裏灘看之如易作之難早知不入時¶
人眼多買燕脂畫牡丹可槩見矣至正壬寅余獲此¶
於沈恒氏愛其雖變於古而不遠乎古似去古詳而¶
<pb:KR3h0054_WYG_013-24b>¶
不弱於繁且意在箴規表夷齊不臣於周者為南渡¶
降臣發也嗚呼深哉昔米南宫嗜畫病世無真李成¶
乃擬無李論以祛其惑余他日見唐畫亦多率皆抱¶
南宫之憾而此畫者所謂吾無間然者也因書顛末¶
於左且以告夫來者云是嵗九月既望鄉貢進士錢¶
塘宋杞授之記¶
¶
　　文湖州竹枝卷¶
¶
　　若人今已無此竹寧復有那將春蚓筆畫作風中柳¶
<pb:KR3h0054_WYG_013-25a>¶
君看斷崖上瘦節蛟虵走何時此霜竿復入江湖手¶
¶
　　東坡居士題¶
¶
　　延祐乙未秋九月十有八日薊丘李衎觀於毗陵趙¶
東臯之書隠謹題¶
¶
　　翰墨真儒者事畫(闕)如山未知判取詩書萬卷來看¶
風霜一枝¶
¶
　　此老墨君三昧雲山發興清竒我在蓬萊書府曾看¶
晩靄横披¶
¶
<pb:KR3h0054_WYG_013-25b>¶
　　余曩客京師獲觀文湖州晩靄横披圖山谷題識其¶
後真絶品也文湖州平日丹青之妙不止墨竹故因¶
及之　　　　　　　　鄧文原¶
¶
　　石室先生墨竹之法與雪堂先生之書同有鍾王妙¶
趣此卷為天錫郭君所藏文畫蘓書紙蠧而墨色如¶
新題識俱有徴得一展玩何其幸哉㑹稽王艮江夏¶
費雄天台柯九思京兆杜本同觀本書(𨽻古)¶
¶
　　臨行話與崔公度到了神交蘓子瞻却是主林神不¶
<pb:KR3h0054_WYG_013-26a>¶
管黯隨涼月墮虚簷¶
¶
　　髙郵龔璛為郭天錫題¶
¶
　　當今好事家多藏文竹觀者毎以東坡題識定真偽¶
此卷字畫兩優為真無疑汾石巗(民瞻𨽻古)¶
¶
　　至治元年冬十二月七日與仁卿來訪天錫得觀石¶
室先生墨君真蹟薊丘李士行書¶
¶
　　僕平生篤好文筆所至必求披玩所見不啻數百卷¶
真者僅十餘耳其真偽可望而知之文蘓同時德業¶
<pb:KR3h0054_WYG_013-26b>¶
相望墨竹之法親授彭城故湖州之作多雪堂所題¶
若必東坡題識而定真偽則膠柱鼓瑟之論也此卷¶
文畫蘓題遂成全美余舊嘗見之每徃來胸中未忘¶
今復于益清亭中披閲令人不忍釋手故為之識同¶
觀者倪元鎮至正二年七月十九日丹丘柯九思書¶
至正六年十二月二十日觀於益清亭趙雍¶
¶
　　清貧太守石室翁渭川千畮藏胸中理閒䑛筆槃礴¶
臝兎走鶻落無留蹤雨梢晴葉各殊態揮灑位置分¶
<pb:KR3h0054_WYG_013-27a>¶
纎穠鍾峰隠居撥鐙法氣韻生動將無同墨君一𣲖¶
來自東韈材當萃彭城公平生知已最親厚走書調¶
笑言舂容陳州官舍示長舌翛然化去當元豐烏乎¶
二老不復作空瞻遺墨翔鸞龍　汝陽袁華¶
¶
　　金顯宗墨竹卷¶
¶
　　帶雨承華殿　大定戊子十一月十二日夜戲冩¶
顯宗去東坡與可未遠自得汴後漸染文物典章之¶
道所以金之初政濟濟可觀但游於藝者非帝王所¶
<pb:KR3h0054_WYG_013-27b>¶
學獨不念宣政之失耶耳目所聞見且不知鍳尚何¶
能取信於方䇿歟雖然猶勝於般樂怠傲流連荒亡¶
之行也此大德十年春正月旦日所題顯宗竹卷也¶
閲十有一年君在湯氏愛予此䟦偶見此軸欣然市¶
之復俾予書之後予嘉君在之好事故為之書焉時¶
延祐丙辰春正月望日疇齋張仲壽謹識¶
¶
　　坡翁武昌西山贈鄧聖求詩(在楮上長卷卷首李西涯大篆坡翁詩跋四字)¶
¶
　　春江渌漲蒲萄醅武昌官柳知誰栽憶從樊口載春酒¶
<pb:KR3h0054_WYG_013-28a>¶
歩上西山尋野梅西山一上十五里風駕兩掖飛崔嵬¶
同遊困卧九曲嶺褰衣獨到呉王臺中原北望在何許¶
但見落日低黄埃歸來觧劍亭前路蒼崖半入雲濤堆¶
浪翁醉處今尚在石臼杯飲無樽罍爾來古意誰復嗣¶
君有妙語留山隈至今好事除草棘常恐野火燒蒼苔¶
當時相望不可見玉堂正對金鑾開豈知白首同夜直¶
卧㸔椽燭高花摧江邉曉夢忽驚斷銅鐶玉鎻鳴春雷¶
山人帳空猿鶴怨江湖水生鴻雁來願君作詩寄父老¶
<pb:KR3h0054_WYG_013-28b>¶
徃和萬壑松風哀¶
¶
　　右武昌西山贈鄧聖求一首¶
¶
　　子瞻内翰昔竄謫黄岡遊武昌西山觀聖求所題墨¶
迹時聖求已貴處北扉而子瞻方謫時遠放流落窮¶
困不二年遂與聖求對掌誥命並驅朝門同優㳺笑¶
語於清切之禁在常人固足感歎有文而賦於情者¶
宜何如哉此前詩之所以作也¶
¶
　　元祐丁夘二月因㑹飲子功侍郎宅子瞻為予筆此¶
<pb:KR3h0054_WYG_013-29a>¶
遂記而藏之江陵岑象求巖起䟦¶
¶
　　西山詩碑止有坡谷張右史三篇近嵗鄧公裔孫曾¶
以前軰和篇數十首相示輙不揣次韻附見於後時¶
在翰苑仍效周益公用印章盖南渡以來官府印多¶
更鑄惟翰林院猶用承平舊印鑄於景德二年蘓鄧¶
二公俱曾用此也¶
¶
　　黨論一興誰可回賢路荆棘争先栽竄留多能擅筆¶
墨囚拘或可為鹽梅雪堂先生萬人傑論議磊落心¶
<pb:KR3h0054_WYG_013-29b>¶
崔嵬向來羅織脱一死至今詩話存烏臺馮高望遠¶
想宏放眼界四海空無埃黄岡踏遍興未盡絶江浪¶
破琉璃堆漫道神交信如在石為窊樽勝金罍鄧侯¶
先曾訪遺迹銘文深刻山之隈山荒地僻分埋没二¶
公前後&KR0679;莓苔元祐一洗人間怨天地清寧公道開¶
玉堂同念舊遊勝筆端萬物挫欲摧時哉難得復易¶
失弟兄逺過崖與雷北歸天涯望陽羡買田不及歸¶
去來我為長歌弔此老慟哭未抵長歌哀¶
¶
<pb:KR3h0054_WYG_013-30a>¶
　　嘉定四年重陽日四明樓鑰書于攻媿齋¶
¶
　　有松自作山中醅有橘欲向江東栽未畫東坡滿堂¶
雪且賞西山千樹梅探竒攬勝遍呉楚直泛浩渺登¶
崔嵬偶來此地騁遐瞩風景不論凌虚臺酒酣一吸¶
漢江水淨洗萬斛胸中埃神交遠到玉堂署歸夢忽¶
驚金粟堆揮毫日對掌綸綍話舊夜共開尊罍遺篇¶
斷墨半流落不在山巔還水隈何人傳襲得此本幸¶
免石壁漫蒼苔因懐故鄉訪舊蹟使我一見心神開¶
<pb:KR3h0054_WYG_013-30b>¶
人才絶代可指數仕路觸眼多傾摧誰令青蠅㸃白¶
璧已聽夜蟄鳴春雷終為列星天上去或化孤鶴横¶
江來文章氣節兩不朽安用弔古生悲哀¶
¶
　　宫保都憲陸君全卿得坡翁此詩乃為岑象求書贈¶
鄧聖求者岑䟦云子瞻謫黄岡逰西山觀聖求墨跡¶
時聖求已處北扉不二年對掌誥命作詩感歎樓大¶
防和章并及元次山遺跡有二公先後&KR0679;訪同念舊¶
逰之語今坡集載此詩序之嘉祐中聖求為武昌令¶
<pb:KR3h0054_WYG_013-31a>¶
居黄相望常徃來溪山間元祐元年十一月㑹宿玉¶
堂偶話舊事而其詩乃有金鑾相望不可見之句意¶
者聖求先入坡亦隨召其題武昌西山者則賦舊事¶
為贈非山逰時作也集又載次韻一首序云和者三¶
十餘人今皆不復見樓詩乃出其後而坡亦不之見¶
矣聖求名璧其在翰林為學士承㫖云¶
¶
　　正德八年七月四日長沙李東陽書¶
¶
<pb:KR3h0054_WYG_013-31b>¶
¶
¶
¶
¶
¶
¶
¶
¶
　　續書畫題䟦記卷一¶
¶
