# -*- mode: mandoku-view -*-
#+TITLE: 書畫題跋記
#+DATE: 2019-03-29 21:17:54.882398
#+PROPERTY: ID KR3h0054
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 12
<pb:KR3h0054_WYG_012-1a>¶
　　欽定四庫全書¶
¶
　　書畵題䟦記卷十二¶
¶
　　明　郁逢慶　撰¶
¶
　　王安道華山圖(四十幅)¶
¶
　　圖未滿意時欲重為之而精神為病所奪欲弗為之而¶
筆力𬨨前逺甚二者戰之胸中久不决弟立道謂此古¶
今竒事不宜阻力激之由是就卧起中强其所不能者¶
稍運数筆昏眩并至即閉目斂神卧以養之少焉復起¶
<pb:KR3h0054_WYG_012-1b>¶
運數筆昏眩同之又即卧養如是者日數次勞且瘁不¶
可言㡬半年幸完嗚呼意於是乎滿矣然傅色將半忽¶
精神煩弊甚欲畢焉而掖與推舉不足用思滿城風雨¶
近重陽一句尚可寄人况此乎遂罷弟立道兒子緒皆¶
酷好畵惜不暇習吾心思目力已竭於此矣再可强邪¶
囙授焉以慰其所酷好既授矣珍之亦可忽之亦可私¶
之亦可公之亦可為覩物思人之具亦可視為手澤使¶
後子孫相與慎惜亦可貽諸好事亦可吾不能效平泉¶
<pb:KR3h0054_WYG_012-2a>¶
子為身後計也¶
¶
　　畸叟¶
¶
　　陸叔平臨王安道華山圖(四十幅)¶
¶
　　余既為武侯䟦王安道華山圖意欲乞錢叔寳手摹¶
而未果踰月陸叔平来訪難其老侍之至暮口不忍¶
言摹畵事也陸丈手其冊不置曰此老遂能接宋人¶
不至作勝國弱腕苐少生耳頋欣然謂余為子留数¶
日存其大都當更為䆒丹青理也陸丈畵品與安道¶
<pb:KR3h0054_WYG_012-2b>¶
同故特相契合畵成當彼此以意甲乙耳不必規規¶
驪黄之跡也吾友人俞仲蔚周公瑕莫雲卿軰特妙¶
小楷吾悉取安道叙記及古近體詩托仲蔚唐人雜¶
記并詩托雲卿李于鱗一記六詩喬莊簡一紀一賦¶
托公瑕都元敬一紀托程孟孺别書一冊附於後此¶
冊成安道有靈不免作衞夫人泣矣　甲戌夏日瑯¶
琊王世貞題¶
¶
　　王酉室梅花¶
¶
<pb:KR3h0054_WYG_012-3a>¶
　　風引上春香雪弄南枝色為有惜花心樓中莫吹笛¶
¶
　　榖祥¶
¶
　　遥聞黯淡香近見依㣲色月下一清吟風前有長笛¶
¶
　　彭年¶
¶
　　暗裡漫聞香雪中本無色隴頭音信稀祗有隣家笛¶
¶
　　五峰文伯仁¶
¶
　　一枝天下春萬古江南色滿地玉&KR0639;&KR0639;隣家起𦍑笛¶
¶
　　袁㐮¶
¶
<pb:KR3h0054_WYG_012-3b>¶
　　愛此嵗寒香不染穠芳色開落應有時無妨畵樓笛¶
¶
　　文彭¶
¶
　　風傳玉國香雪弄摇臺色還愁一片飛關山起孤笛¶
¶
　　文嘉¶
¶
　　黯淡一枝香晶瑩滿枝色素貭倩誰隣芳心寄長笛¶
¶
　　顧聞¶
¶
　　艶奪巫山女芳傾洛水神逍遥霜月畔儼對斷腸人¶
¶
　　許初¶
¶
<pb:KR3h0054_WYG_012-4a>¶
　　照水扶踈影臨風慘淡神月明茅屋下誰惬傍幽人¶
¶
　　陸師道¶
¶
　　江南一枝雪旖旎春風前莫遺金尊歇愁聞玉笛傳¶
¶
　　陸安道¶
¶
　　夢轉羅浮月二更夜寒風力損花神不禁𦍑笛隣家¶
起吹落庭前幾片春　　陸治¶
¶
　　一雪垂垂合凍雲踈枝繁蕋玉増神可憐五月江城¶
笛吹散香魂其奈春　　周天球¶
¶
<pb:KR3h0054_WYG_012-4b>¶
　　名花萬朶玉叢叢秀發春心夜月融水淺沙明歌舞¶
歇不知人在水晶宫　　毛錫疇¶
¶
　　自誰翦玉粘枝白儘有清香入坐幽若使西湖貧處¶
士臨波對月縂悠悠　　質山黄姬水¶
¶
　　竹籬巴外野梅香帶雪分來入醉鄉紙帳獨眠春自¶
在漫勞車馬笑人忙　　陳淳¶
¶
　　愛看璧月掛梢頭幾向花前作醉逰無奈翠禽啼得¶
苦不容清夢到羅浮　　毛錫嘏¶
¶
<pb:KR3h0054_WYG_012-5a>¶
　　寒夜烹茶掃雪餘空齋人静意何如最憐踈影横斜¶
處燈火微眀紙帳虚　　朱朗¶
¶
　　香滿踈簾月滿庭風簷鳴鐵硯池氷夜寒人静臯禽¶
語却憶羅浮雪後登　　錢榖¶
¶
　　孤山月透踈踈影庾嶺風飄冉冉香開處能催何遜¶
賦飛來還㸃夀陽粧　　袁尊尼¶
¶
　　院落沉沉夜色微月華偏與净粧宜難明緑樹枝頭¶
雪且續梅花夢裡詩　　周用¶
¶
<pb:KR3h0054_WYG_012-5b>¶
　　高齋雪霽净無埃萬玉&KR0785;瓏帶月開踈影只宜何遜¶
賦清芬疑是洛神來　　文肇祉¶
¶
　　杜甫詩成東閣林逋夢繞西湖雪冷霜濃香重須知¶
¶
　　鐵幹氷膚　　　　　　文彭重題¶
¶
　　石田花卉冊¶
¶
　　老我招邀即墨侯生生都是手中求無人領取東風意¶
白髪先生笑下樓¶
¶
　　老矣東風白髪翁怕拈粉白與胭紅洛陽三月春消息¶
<pb:KR3h0054_WYG_012-6a>¶
在我濃煙淡墨中　　牡丹¶
¶
　　三千年後實成時瑪瑙高懸碧玉枝王母素無容物量¶
却疑方朔是偷兒　　桃子¶
¶
　　誰鑄黄金三百丸彈胎微濕露溥溥從今抵鵲何消玉¶
更有𩛿漿沁齒寒　　枇把¶
¶
　　張騫帶得西來種中秘千玲及萬玲一箇臭&KR0809;蔵不盡¶
又從身外覆精神　　石榴¶
¶
　　江上秋風花及時抱霜浥露見新枝東家桃李無言語¶
<pb:KR3h0054_WYG_012-6b>¶
却悔先榮不逮遲　　芙蓉¶
¶
　　秋滿籬根始見花却從冷淡遇繁華西風門徑寒香在¶
除却陶家到我家　　菊花¶
¶
　　犀甲&KR1272;寒碧葉重玉杯擎處露華濃何當借夀長生酒¶
只恐茶仙未&KR0533;容　　山茶¶
¶
　　秋棚昨夜黒風呼鬼淚濙濙泣不枯明日擔夫曉街上¶
一筐新味賣明珠　　葡萄¶
¶
　　𢎞治戊午秋日長洲沈周¶
¶
<pb:KR3h0054_WYG_012-7a>¶
　　陳白陽花卉冊¶
¶
　　粉態𠲒香露未乾氷肌猶却曉宫寒沉香亭北人如玉¶
一笑東風半倚䦨　　白牡丹¶
¶
　　簇樹朱花闘曉粧滿庭龍麝一時香佳人睡起渾無事¶
折得繁英叠綵&KR0809;　　玫瑰¶
¶
　　長門秋曉露凄凄䨇袖輕翻舊賜衣自笑不如桃與李¶
春風吹向上林飛　　秋葵¶
¶
　　茉莉開時香滿枝鈿花狼藉玉参差茗杯初歇爐&KR0196;燼¶
<pb:KR3h0054_WYG_012-7b>¶
此味黄昏我獨知　　茉莉¶
¶
　　朝曦山閣頓忘寒錦樹重重覆曲䦨惟有梅花似相識¶
暗香撩我隔簾看　　梅花¶
¶
　　幽柔宻意詩中見蕭瑟畵圖猶自㸔誰道别來知已少¶
雲房水殿縂生寒　　水仙¶
¶
　　江村三月花如錦流水一溪春可怜若見漁郎倘相問¶
寰中自古有神仙　　桃花¶
¶
　　露濕輕紈波不摇珠房雲冷細香飄也知巧作紅粧好¶
<pb:KR3h0054_WYG_012-8a>¶
只恐紅消倍寂寥　　荷花¶
¶
　　露下芳苞拆紫英夜深香靄近人清援琴欲鼓不成調¶
一片楚江空月明　　幽蘭¶
¶
　　紫房自拆應多子安得當年燕祝辭今日辭成為君贈¶
更期玉樹長新枝　　榴花¶
¶
　　葉裊青鵉舞珮長花間鵠嘴綴微黄小庭樹此宜男秀¶
嵗嵗悠然在北堂　　萱草¶
¶
　　花開不是辛夷種自得凝香饒紫苞昨夜月明庭下㸔¶
<pb:KR3h0054_WYG_012-8b>¶
恍疑羅袖拂瓊瑶　　木筆¶
¶
　　薫風庭院雜英開忩滿蕉隂徑滿苔燕寢凝香自終日¶
叩門那有俗人來　　秋色¶
¶
　　小忩秋色滿庭階寂寞無營自煑茶賴有短墻芳草積¶
不教蝴蝶過隣家　　秋色¶
¶
　　陳淳畵并題¶
¶
　　沈恒吉山水¶
¶
　　此老粗踈一釣徒服也非儒狀也非儒年來只為酒糊¶
<pb:KR3h0054_WYG_012-9a>¶
塗朝也村酤暮也村酤　胸中文墨半毫無名也何圖¶
利也何圖煙波染就白髭鬚出也江湖處也江湖¶
(調一剪梅)¶
¶
　　時雨方霽寤寐北牕展玩古法名筆聊為作此贈誠¶
菴老友一笑恒吉¶
¶
　　一竿風月一簑煙雨家傍釣臺西住賣魚生怕近城¶
門况肯到紅塵深處　潮生觧䌫潮平鼓枻潮落放¶
歌歸去時人錯認嚴光自是無名漁父(調鵲橋仙)¶
¶
<pb:KR3h0054_WYG_012-9b>¶
　　八十三翁沈貞吉題於有竹居¶
¶
　　陳白陽着色花卉冊¶
¶
　　玉靣婵姢小檀心馥郁多盈盈仙骨在端欲去&KR1272;波¶
¶
　　水仙¶
¶
　　堂背宜男草花間葉復柔應須好培植見說觧㤀憂¶
¶
　　萱草¶
¶
　　紅粉天然色香毬簇寳叢唐宫歌舞處遺恨滿東風¶
¶
　　牡丹¶
¶
<pb:KR3h0054_WYG_012-10a>¶
　　春風一夜狂吹雪滿瓊樹山禽偶來棲殊有噤寒意¶
¶
　　棃花¶
¶
　　朱房明漢畤翠珮委湘川觸目琳琅盛春風得瑞偏¶
¶
　　幽蘭¶
¶
　　深院春已歸名花遲獨輝清香凝紫玉何必數薔薇¶
¶
　　玫瑰¶
¶
　　東風吹琪樹幻出氷雪姿虚庭落清影夜半月明詩¶
¶
　　白毬¶
¶
<pb:KR3h0054_WYG_012-10b>¶
　　三月韶光好桃花發滿蹊武陵千萬樹何不放人題¶
¶
　　桃花¶
¶
　　穠香折麝臍細蘂秀鶴頂東風故飄蕩熏人醉不醒¶
¶
　　瑞香¶
¶
　　薝蔔花開日園林香霧濃要從花裡去雨後自扶笻¶
¶
　　梔子¶
¶
　　波靣出仙粧可望不可即熏風入座來置我凝香域¶
¶
　　荷花¶
¶
<pb:KR3h0054_WYG_012-11a>¶
　　蠟蔕團頳玉文英簇綘綃秋來結佳果珍味不須調¶
¶
　　石榴¶
¶
　　紛披多碧葉秋至亂抽苖細蘃垂垂處春棠未足嬌¶
¶
　　秋棠¶
¶
　　秋令氣云肅桂子正流芳金碧爛煌處遂饒萬斛香¶
¶
　　桂花¶
¶
　　秋霜下籬落佳色散花枝載詠南山篇幽懐不自持¶
¶
　　籬菊¶
¶
<pb:KR3h0054_WYG_012-11b>¶
　　梅花當盛日猶自勒春寒幾樹霏香雪偏冝竹外㸔¶
¶
　　梅花¶
¶
　　庚子中秋白陽山人陳道復書於五湖田舎之碧雲軒¶
石田贈盧宗尹畵¶
¶
　　今晨感我生襁褓迨衰老嵗月倐來往七十何草草譬¶
初同此日天下生不少如論七十年汗漫并莫考善惡¶
與昏智貴賤及夀夭各各不可齊得活便是好但耻老¶
醜人多為後生藐我女自愛我勸我飯加飽舊友自愛¶
<pb:KR3h0054_WYG_012-12a>¶
我把酒頌且禱我生已萬幸際兹世有道拙廢固無用¶
農圃亦可保杯酌雖寡嗜些少慰懐抱偃息間行逰隨¶
意弄花鳥樂哉天地間偷生亦為巧宗尹盧君知余生¶
辰擕酒見祝酒後漫書以識親知一日良晤復為圖系¶
書之以荅宗尹宗尹且入毉垣相見不易以此作念云¶
𢎞治戊午前十一月二十一日沈周¶
¶
　　文五峰倣黄子乆雲山¶
¶
　　山青雲白水拖藍緑樹黄茒小結菴只少紅桃霞一片¶
<pb:KR3h0054_WYG_012-12b>¶
令人對景憶江南　　五峰文伯仁¶
¶
　　嘉靖丙寅春日友人金白嶼出素紙索畵於席上草草¶
戯筆觀之者勿笑耳¶
¶
　　伯仁再言¶
¶
　　陸包山菊花¶
¶
　　晩嵗事老農閒來兼學圃不讀郤平書新𫝊陶令譜¶
¶
　　包山子陸治作¶
¶
　　唐子畏李後主圖¶
¶
<pb:KR3h0054_WYG_012-13a>¶
　　蓮花冠子道人衣日侍君王宴紫微花桞不知人已去¶
年年闘綵與争緋¶
¶
　　蜀後主每於宫中褁小巾命宫妓衣道衣冠蓮花冠¶
尋花桞以侍酣宴蜀之謡以溢耳矣而生石把注之¶
竟至濫觴俾後熄摇頭之𠲒不無扼腕¶
¶
　　呉郡唐寅畵并題¶
¶
　　文衡山桃源圖¶
¶
　　偶然避世住深山不道移家遂不還却怪漁即太多事¶
<pb:KR3h0054_WYG_012-13b>¶
又傳圖畵到人間　　徴明¶
¶
　　萬樹桃花春雨香武陵何處問漁郎湖山表裏如圖¶
畵洞口烟霞天一方　　陸治¶
¶
　　咫畵桃源路更深神仙從此隔溪雲笑他秦帝空求¶
術誰信塵凡己自分　　蔡羽¶
¶
　　路入桃源深更深溪中流水洞中雲岩居别有堯天¶
在只許漁郎占席分　　王守¶
¶
　　桃花何事隔人羣一半青山一半雲世上成蹊都浪¶
<pb:KR3h0054_WYG_012-14a>¶
說仙凡囘首路頭分　　王寵¶
¶
　　祝希哲宋版文選䟦¶
¶
　　自士以經術梯名昭明之選與醬甑翻久矣然或有以¶
著必事乎此者也呉中數年來士以文競兹編始貴余¶
向蓄三五種亦皆舊刻錢秀才高本尤佳秀才既力文¶
甚競助以佳本尤當增翰𦸼不可涯爾丁巳祝允明筆¶
門人張靈時侍筆硯¶
¶
　　文選自隋唐以來莫不習之余昔逰南都求監本率¶
<pb:KR3h0054_WYG_012-14b>¶
多漏缺不可讀偶閱書肆獲部之半又非全書也其¶
後赴試京師今少宰洞庭王公出其前帙見示儼然¶
合璧因遂留而成之孔周何從得此精好倍余所蔵¶
好學之篤又有好書濟其求冝有以慶賞¶
¶
　　楊循吉¶
¶
　　徐楨卿觀　　　唐寅披翫¶
¶
　　姚榖菴書卷¶
¶
　　堂偏有地裁叢菊菊外無塵結小亭何處滿籬秋爛爛¶
<pb:KR3h0054_WYG_012-15a>¶
此中清景月冥冥主人自對多青眼若個相過是白丁¶
能屈王𢎞送酒使謾勞陸羽煮茶經重陽定不嫌皆醉¶
舉世惟應笑獨醒君已種來酧逸興我將分去對頽齡¶
從教五桞當門碧忽見南山向晩青須揷滿頭成眷恋¶
籬邊開口重丁嚀谷間飲水知甘味卷裏題詩頌徳馨¶
朝拾落英和湛露夜吟蓬髩帶踈星曾容翠竹陪孤主¶
莫把春花嘆易零三徑宛存瀕鴈蕩一舟常許度鳬汀¶
¶
　　雲東逸史姚綬¶
¶
<pb:KR3h0054_WYG_012-15b>¶
　　王酉室茉莉¶
¶
　　一種名花當暑裁氷葩玉蘃亦竒哉枝頭浥露朝朝摘¶
簾外霏香夜夜開已愛芳英㸃雲髻更憐餘馥汎茶杯¶
寒牕就日深蔵䕶生怕東風料峭來¶
¶
　　榖祥¶
¶
　　浴起月到檻柔枝方可折薫風如有情吹簾散香雪¶
¶
　　道復題¶
¶
　　衡山小畵¶
¶
<pb:KR3h0054_WYG_012-16a>¶
　　亭下林隂掃不開庭前山色翠成堆日長自有讀書趣¶
何用紛紛車馬來　　徴明¶
¶
　　雨歇風清一棹横㣲吟自愛晩潮平夕陽西下山千¶
叠木落空江生逺情¶
¶
　　此　先待詔小筆仲子既為鍳定復書此詩甲戌七月文嘉識¶
¶
　　陸包山玫瑰¶
¶
　　翠羽成叢玉作花露杯香㵼紫流霞只愁一笑傾陽蔡¶
<pb:KR3h0054_WYG_012-16b>¶
况說相逢衞玠車　　色山陸治作¶
¶
　　暖風吹酒玉顔酡宛轉輕柔壓繡羅一笑嫣然真自¶
儗太真扶醉欲如何　　彭年¶
¶
　　春盡沙河雪未廻一枝紅玉意俳徊漢家已進榴花¶
艶此種新從畨使來　　周天球¶
¶
　　春腴紅玉軟香透紫茸温村美名應稱終承雨露¶
¶
　　恩　　　　　　　　　文彭¶
¶
　　色與香同賦江鄉種亦希鄰家走兒女錯認是薔薇¶
¶
<pb:KR3h0054_WYG_012-17a>¶
　　文嘉¶
¶
　　&KR0694;山玉簮花¶
¶
　　問花玉是何年種追琢簮頭搃是誰曽供瑶姬秋海晏¶
斜&KR0008;寳髻緑雲垂本來皓魄齊釵燕秪可香匳照月規¶
云是洗頭盆卸却乗風飛上碧霞枝¶
¶
　　陸治識¶
¶
　　昔本釵頭玉今為枝上花只愁明月夜飛去復還家¶
¶
　　彭年¶
¶
<pb:KR3h0054_WYG_012-17b>¶
　　展葉類衣羅含葩似篸玉佳人明月中悞將&KR1201;砌竹¶
¶
　　周天球¶
¶
　　碧葉團隂約素英何如寳髻玉釵横當年化作䨇飛¶
燕猶是釵兒示死情　　文彭¶
¶
　　砌下玉簮花清姿潔更幽何當晩粧罷斜䅤玉人頭¶
¶
　　文嘉¶
¶
　　王禄之榴花¶
¶
　　榴房折錦囊珊瑚何齒齒試展畵圖㸔慿將頌多子¶
¶
<pb:KR3h0054_WYG_012-18a>¶
　　榖祥¶
¶
　　風落亭臯霜氣凝纍纍秋實錦英呈琅玕百顆赤瑛¶
綻多子還誇安石名　　彭年¶
¶
　　秋霜凋百卉錦顆有安榴還應兆多子積美生公侯¶
¶
　　文彭¶
¶
　　衡山白描老子像後楷書清净經(帋上横卷)¶
¶
　　丁酉七月望日徴明繪像¶
¶
　　病困無聊冩此奉贈北山煉師永充福濟觀常住一笑¶
<pb:KR3h0054_WYG_012-18b>¶
置之　　　徴明頓首¶
¶
　　猶龍公道貌𤣥言吾夫子以為不可測識者而徴仲¶
先生以筆墨追之幾得影響此不復當以藝事目矣¶
必㷊登流眉香一銖乃可開卷¶
¶
　　壬戌十二月李日華敬題¶
¶
　　復楷書老子𫝊¶
¶
　　嘉靖戊戌六月十有九日為北山煉師補書此𫝊於是¶
余年六十有九矣歐陽公甞言夏月㩀案作書可以消¶
<pb:KR3h0054_WYG_012-19a>¶
暑忘勞然余揮汗執筆祗覺煩苦爾豈公自有所樂也¶
是日午後㣲雨稍凉但苦忩暗故首尾濃纎不類不免¶
觀者之誚云徴明識¶
¶
　　石田育菴圖¶
¶
　　坐深誰問夜何其数喚添衣且不辭情到老年難作别¶
人非今日是相知月明高樹鴉翻處風靜虚堂燭轉時¶
冄把一樽酬笑語慿君㸔取髩如&KR0093;　周與¶
¶
　　育菴先生年各向老每别必有詩紀之此紀庚子嵗季¶
<pb:KR3h0054_WYG_012-19b>¶
冬望之夜語也偶與　育菴冩長卷漫書於左¶
¶
　　唐子畏漫興歌行二首¶
¶
　　人生七十古來有處世誰能得長乆光隂真是過隙駒¶
緑髩㸔看成白首積金到斗俱是閒几人買斷鬼門關¶
不將歌舞送樽酒徒廢鉛永燒金丹白日昇天無此理¶
自古有生還有死眼前富貴一秤棋身後功名半展紙¶
古稱彭祖夀最多八百年後還如何請君聽我歌且舞¶
窮通夀夭皆由他¶
¶
<pb:KR3h0054_WYG_012-20a>¶
　　人生七十古來少前除少年後除老中間光景不多時¶
又有炎霜與煩惱過了中秋月不明過了清明花不好¶
花前月下得高歌急須滿把金樽倒朝裏官多做不盡¶
世上錢多賺不了官大錢多心轉憂落得自家頭白早¶
春夏秋冬撚指間鍾送黄昏鷄報曉請君細㸃眼前人¶
一年一度理芳草草&KR0187;高低多少墳一年一半無人埽¶
¶
　　唐寅¶
¶
　　文衡山主文恪公燕集圖(着色人物山水𨽻書徴明二字欵)¶
¶
<pb:KR3h0054_WYG_012-20b>¶
　　冬日侍¶
¶
　　柱國太原公東堂燕集奉紀小詩同集者濟陽蔡羽九¶
逵太原王守履約王寵履吉敬邀同賦是嵗正徳庚辰¶
白頭蕭散對芳罇誰識三朝舊相君趣賣金為賔客具¶
有時席許野人分狄門自昔稱多士白傅平生冣有文¶
漫說江湖多樂事還從天際㸔浮雲¶
¶
　　坐列羣賢少長并何如逸少㑹蘭亭一樽談笑兼文字百¶
代風流尚典刑殘雪暎筵梅粉痩春風繞筯菜&KR0093;青周¶
<pb:KR3h0054_WYG_012-21a>¶
公醖藉如醕酎恠得相㸔未易醒¶
¶
　　學生文徴明¶
¶
　　相公開緑墅題咏屬諸生松下琹尊淨城頭雲鳥晴碧¶
桃封玉洞紫鳯發秦京要識䕫龍味從容酌大&KR0245;¶
¶
　　門下生蔡羽¶
¶
　　上相豊時豫西園清燕開日華浮曲盖雲氣動層臺去¶
鯉調神鼎黄流湛玉杯懽餘歌既醉吹照媿蒿萊¶
¶
　　又¶
¶
<pb:KR3h0054_WYG_012-21b>¶
　　稷卨韜霖雨丘園賁鳯麟紫微開日月碧海動星辰宫¶
錦盤龍瑞山𤣥曵珮珍委裘天下計還繫典刑人¶
¶
　　門下生王守堇書¶
¶
　　鳯皇翔千仞覽徳自委虵哲人洞𤣥象約已澹無為天¶
倪亮有適好爵非所縻周公睠東洛䟽廣辭皇師綏章¶
曵靈羽命服交文螭赤舄乃几几肅穆君子儀我公在¶
朱堂式燕臨前墀吹萬天下澤樂育宫墻私既醉湛露¶
泥有渰青雲披列廕華榱下吐論光陸離傾心佇饑渇¶
<pb:KR3h0054_WYG_012-22a>¶
日入逈忘疲¶
¶
　　淮海惟揚藪具區咸池靈氣哲人俱題輿八座璣衡轉¶
端委三朝日月扶志决臯䕫勤衮軄學宗姬姒弼文謨¶
石渠金馬從容地玉几馮虗聖眷殊¶
¶
　　昭代文華七葉光天人羣㑹翼先皇河圖琬琰台階列¶
大吕黄鍾閟廟揚千古晶英躔斗宿萬年禮樂盛明良¶
橋山玉殿松楸拱元老儀刑肅典常¶
¶
　　威鳯冥翔萬里毛青山閒曵白雲袍五湖下上天池逈¶
<pb:KR3h0054_WYG_012-22b>¶
一柱東南日觀高玉洞朝霞餐石乳璜溪秋水㺯漁舠¶
謝公不倦林泉賞無那蒼生屬望勞¶
¶
　　天上縣車秉哲尊星移南斗嵑龍門泰山不動羣峰拱¶
滄海無倪萬壑奔台衮提携慙淬礪草茅淪落悵乾坤¶
重堂曲讌旌旃倚澹蕩春風照酒樽¶
¶
　　門下生王寵謹書¶
¶
　　奉侍¶
¶
　　柱國公山行¶
¶
<pb:KR3h0054_WYG_012-23a>¶
　　巗&KR0676;冬隂濕翠&KR0322;僊家修竹護村墟雲林晩暎宫羅蠎¶
谿樹風鳴玉帶魚洞口青煙迎紫斾寺門黄葉載香車¶
衣冠未必真巢許北&KR0692;明朝有鳯書¶
¶
　　奉邀¶
¶
　　㸔牡丹¶
¶
　　子真谷口任逢迎無意元封宰相情江表從來擅佳麗¶
海偶猶自樂昇平霏霏巗雨青泥&KR0632;欵欵春雲紫斾輕¶
韶舞已陳䕫稷暇洛陽原上看花行¶
¶
<pb:KR3h0054_WYG_012-23b>¶
　　門生蔡羽頓首録¶
¶
　　衡山林堂圖¶
¶
　　雨中禄之過訪停雲共觀歐文忠畫像及趙氏蘭玉卷¶
㷊香設茗遂淹留竟日聊此紀事¶
¶
　　戊寅子月七日徴明¶
¶
　　岳漳餘題郭少卿隠居圖¶
¶
　　大卿别墅清江濆廻溪古木生晴雲客至琴尊自永日¶
境幽坐卧皆𩀌羣山堂寂寂奏風竹石林冉冉生蘭薫¶
<pb:KR3h0054_WYG_012-24a>¶
秋來乗月理孤棹玉壺氷水懐夫君¶
¶
　　漳餘岳岱¶
¶
　　呉匏菴題山水¶
¶
　　霜染秋林葉未紅白雲如海畫溟濛山中雞犬無塵到¶
谷口漁樵有路通䨇履行踪㽞蘚逕五弦靈&KR0284;響松風¶
浩歌招隠披圖畫自斷冥飛縹緲鴻¶
¶
　　匏菴呉寛¶
¶
　　杜檉居自題畫¶
¶
<pb:KR3h0054_WYG_012-24b>¶
　　紛紛畫債未能償日日揮毫不下堂郭外有山閒自在¶
也應憐我為人忙　　杜瓊¶
¶
　　陸叔平山水(着色小幅)¶
¶
　　鶺鴒原上看行苐䨇鷁齊飛復故人此去秦淮天正好¶
桃花新水發初平¶
¶
　　三峰先生與西塘舎弟皆以計偕有事金陵包山陸¶
治于濠上送之賦以贈别并為圖意¶
¶
　　宋拓聖教序䟦¶
¶
<pb:KR3h0054_WYG_012-25a>¶
　　右軍諸帖惟聖教序在行草間極有益學者近世文太¶
史書法多出此世爭購之無奈殘缺失真而全瓦始出¶
至不可辨此本鍳定宋搨無疑為唐君少夷家物具見¶
¶
　　愽雅　　　　　　　　王世貞¶
¶
　　右軍書蘭亭為最然定武本不可復得其次莫如聖教¶
序雖本緝集自唐迄今碑故在長安學無恙也余兩至¶
長安摩挲其下不能去雖斷碑惡搨以為尚書典刑况¶
此是宋元間搨本學者易得蹊徑冝其為書家珍襲也¶
<pb:KR3h0054_WYG_012-25b>¶
苐搨乆則刻淺刻淺則畫細學者又當求之言外¶
¶
　　王世貞¶
¶
　　右軍書法近世冣重者淳化閣本即二王帖十七帖不¶
能埒葢全在選刻之精存其迹也今謬傳者夥而閣本¶
絶少欲見右軍真靣目無如聖教序其集字模刻皆出¶
一時國工視宋所彚集模刻高出數等此冊尤是舊本¶
精絶之甚當作書家上上乘具法眼者展冊得之¶
¶
　　周天球¶
¶
<pb:KR3h0054_WYG_012-26a>¶
　　石田雨汎小景¶
¶
　　江上浮雲撥不開故人今雨却重來人生𩀌合未容易¶
起摘松花浸酒杯¶
¶
　　𢎞治己未四月八日惟寅扶&KR0629;頋我林屋余亦病起各¶
不能事酒惟淺酌沾唇而已然談謔之樂不减劇飲時¶
也時有雨作雨汎小景識别云　沈周¶
¶
　　姚雲東詩二篇¶
¶
　　春山屏風白雲幛扁舟摇摇棹郎唱滄洲老樹縈薜蘿¶
<pb:KR3h0054_WYG_012-26b>¶
緑色更比前年多水禽不聞格格鳴茫茫芳草終日晴¶
村庄路轉蘋花曲如此山川足此生君不見有朋有酒¶
可㳺衍無雨無風興非淺不㳺不衍且不醉虚度年光¶
自憔倅¶
¶
　　尋山資杖藜到處勞歩履落手得扁舟前溪秋似洗長¶
橋卧波如卧龍嶺有篠樹無深松數峰青出白雲抄玉¶
笛秪今吹曲終曲既終人不見紫毫束絹墨色光日日¶
¶
　　畫圖長見靣　　　　　姚綬¶
¶
<pb:KR3h0054_WYG_012-27a>¶
　　原跋¶
¶
　　余生江南幸值太平之世逰諸名公家每每出法書名¶
畫燕閒清晝共相賞㑹因錄其題咏積數十年遂成卷¶
帙然間值客舟旅邸雖遇唐宋真蹟或筆墨不便則付¶
之雲烟過眼而已未嘗不往來於方寸也時崇禎七年¶
自春徂冬集為十二卷乃記於後水西道人郁逢慶識¶
¶
¶
<pb:KR3h0054_WYG_012-27b>¶
¶
¶
¶
¶
¶
¶
¶
¶
　　書畫題跋記卷十二¶
¶
