# -*- mode: mandoku-view -*-
#+TITLE: 書畫題跋記
#+DATE: 2019-03-29 21:17:55.303532
#+PROPERTY: ID KR3h0054
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 23
<pb:KR3h0054_WYG_023-1a>¶
　　欽定四庫全書¶
¶
　　續書畫題䟦記卷十一¶
¶
　　明　郁逢慶　編¶
¶
　　唐子畏倦繡圖¶
¶
　　夜合花開香滿庭王人停繡自含情百花繡盡皆鮮巧¶
惟有鴛鴦繡不成¶
¶
　　正德八年夏五月唐寅畫并題¶
¶
　　唐伯虎单條¶
¶
<pb:KR3h0054_WYG_023-1b>¶
　　青雲臺殿泉聲隔黄葉關河鴈影來别有詩人好懐抱¶
西風雙鬢一登臺¶
¶
　　蘇門後生唐寅畫呈何老大人先生¶
¶
　　唐伯虎題畫¶
¶
　　金風秋立至涼生雪鬢虚梧桐一葉落打着手中書¶
¶
　　其一¶
¶
　　灌木倚道左流澌鳴沙中欲渉未摳衣且乘君子風¶
¶
　　其二¶
¶
<pb:KR3h0054_WYG_023-2a>¶
　　山髙鳥不巢水清龍不住至察則無徒故冩糢糊樹¶
¶
　　其二¶
¶
　　根梢都不見上下有雲遮願我三千歲山中學服花¶
¶
　　其四(題松)¶
¶
　　大雪壓茅屋縣官誰得知殷懃付杯酒貧自有便冝¶
¶
　　其五¶
¶
　　開徑便見竹對人閑賦詩泠泠風觸佩正是雨晴時¶
¶
　　其六(題竹)¶
¶
<pb:KR3h0054_WYG_023-2b>¶
　　唐寅¶
¶
　　沈啟南花草冊¶
¶
　　芳姿着酒殢枝頭行客村前醉不休斜出短墻春正暖¶
不施朱粉自風流　　梅花¶
¶
　　雪魄氷花涼氣清曲闌深處艶精神一鈎新月風牽影¶
暗送嬌香入畫庭　　薝蔔¶
¶
　　誰道紅葩夏日芳獨留黄種吐秋光五尺竹闌關不住¶
還將一半露宫粧　　秋葵¶
¶
<pb:KR3h0054_WYG_023-3a>¶
　　老葉禁寒壯歲華猩紅㸃㸃雪中葩願希葵藿傾忠膽¶
豈是争妍富貴家　　山茶¶
¶
　　翠條多力引風長㸃破銀花玉雪香韵友似知人意好¶
隔闌輕觧白霓裳　　玉蘭¶
¶
　　荆棘叢中鬬冶容冷風浥露淡交濃更誇獨得春香首¶
都譲纎纎紫豔紅　　薔薇¶
¶
　　髙攀才子沾衣緑争挿佳人壓鬂黄誰向蟾宮分得種¶
年來人月滿庭芳　　槿花¶
¶
<pb:KR3h0054_WYG_023-3b>¶
　　亭前緑宻玉成叢鳯宿枝頭烟雨空簫管一聲人未寢¶
滿林明月浸清風　　叢竹¶
¶
　　老松屈曲舞蒼虬萬壑泠泠泉自流堪羡主人多逸趣¶
逍遥物外幾春秋　　咏松¶
¶
　　萬里隨陽出塞長空江菰米綻秋香蘆花月白啼更罷¶
啄盡寒汀一夜霜　　蘆鴈¶
¶
　　長洲沈周¶
¶
　　文休承題夀意¶
¶
<pb:KR3h0054_WYG_023-4a>¶
　　綺宴開晴晝青鸞下紫霄麻姑來擗脯瀛女觧吹簫麗¶
景添春酒回風拂歩摇何須羡蓬島滄海有新謠¶
¶
　　文嘉¶
¶
　　許元復椿萱芝蘭圖題額¶
¶
　　莊椿自是長生樹蘐亦能開百歲花更有枝蘭在花下¶
¶
　　春風常駐列仙家　　　　許初謹題¶
¶
　　沈啟南淺色山水¶
¶
　　避俗耽幽僻逃名學古狂深松無六月江閣有餘涼策¶
<pb:KR3h0054_WYG_023-4b>¶
杖詩將就看山意自長何須尋絶島此地即仙鄉¶
¶
　　其一¶
¶
　　東風一夕至吹散麥秋寒花落春愁盡鶯啼午夢殘碧¶
桐山舘静白葛道衣寛飯後吹新汲雲鐺試月團¶
¶
　　其二¶
¶
　　焚香浄掃地隠几細開編取足一生内汎觀千古前風¶
踈黄葉徑露發夕陽天物理終消歇幽居覺自妍¶
¶
　　其三¶
¶
<pb:KR3h0054_WYG_023-5a>¶
　　埜外看山色因尋静者居短垣花塞路曲沼鷺窺魚入¶
坐無塵蹟堆床有道書自忘軒冕累端為世情踈¶
¶
　　其四¶
¶
　　沈周製¶
¶
　　陸叔平雪景小幅¶
¶
　　雪深一尺强堂階盡埋没赤脚踏層氷誅茒覆庭植笑¶
殺竈下儂眈竒甚成僻¶
¶
　　雪後作此為友人易薪覆花漫題俚語　陸治¶
¶
<pb:KR3h0054_WYG_023-5b>¶
　　陸叔平着色山水¶
¶
　　晴嵐雪浄空潭影長谷風踈散鳥聲笑拂當年醉題處¶
青山留得飲中名¶
¶
　　花邉何處酒家村竹閣沉隂半掩雲滿地夕陽山徑昃¶
樵歌隔塢水中聞¶
¶
　　翠壁飛泉下急湍谿亭草閣鏡中懸楓林如錦凭欄外¶
一片晴峰鏁澹烟¶
¶
　　逺山遥望有空青溪口花横錦繡屏住在此鄉無一事¶
<pb:KR3h0054_WYG_023-6a>¶
日長閒録煮茶經¶
¶
　　包山陸治製¶
¶
　　文衡山倣趙松雪着色山水¶
¶
　　越來溪上雨初收茶磨山前爛熳逰斜日正臨芳草渡¶
¶
　　飛花故㸃木蘭舟　　　　徴明¶
¶
　　獨愛無人處幽棲不用名竹鷄啼午寂松䑕落枝輕¶
芳草初平路春溪欲上城蕭然吾亦得擾擾自勞生¶
¶
　　祝允明¶
¶
<pb:KR3h0054_WYG_023-6b>¶
　　過雨山堂蒸翠雲四簷籐竹鳥聲聞青天不動風文¶
坼錦石相鮮磵道分流水桃花真隔世草衣木食自¶
為羣籠鵞冩帖關幽興却憶風流晋右軍¶
¶
　　王寵¶
¶
　　茅簷日暖燕交飛雲過墻隂滿翠㣲中酒經旬掩關¶
卧蒼苔渾欲上人衣　　居節¶
¶
　　饑食松花渇飲泉偶從山後到山前陽坡軟草厚如¶
織日與鹿麛相枕眠　　周天球¶
¶
<pb:KR3h0054_WYG_023-7a>¶
　　沈石田淺色山水¶
¶
　　行盡﨑嶇路萬盤滿山空翠濕衣寒松風澗水天然調¶
抱得琴來不用弹¶
¶
　　竹樹人家在崦西山廻水抱路常迷溪亭兀坐還開卷¶
時有書聲雜鳥啼¶
¶
　　秋葉墮紅風策策野色過橋秋正分獨自吟行知者少¶
惟應流水與流雲¶
¶
　　江上雪晴驢背寒江山刺眼玉㠝岏歸來不減㶚橋路¶
<pb:KR3h0054_WYG_023-7b>¶
滿意新詩壓凍鞍¶
¶
　　𢎞治戊午菊月望沈周冩¶
¶
　　黄五嶽行草手卷¶
¶
　　南山歌¶
¶
　　南山嵯峨不可擬盤亘雲霞幾千里遙將太乙共清漢¶
直與元氣相終始日月初臨照至今開闢從來暮容紫¶
碧洞年年長玉芝靈源往往流青髓渭川龍首豈堪並¶
臨潼繡嶺猶虚美谷静宜容阮籍嘯泉香可洗巢由耳¶
<pb:KR3h0054_WYG_023-8a>¶
中有道人松子曹飄然結搆星崕髙三鳥翩飜下王母¶
寸心輾轉勤雲敖佳寔頻餐羡門枣竒花屡見東方桃¶
朱顏暮景迨千歲緑髩春風無二毛區區九州非我宅¶
閶闔翺翔意何適妸娜扶桑挂角巾浸淫弱氷雙飛舄¶
朝探仙侶入蓬壺夕訪神人到姑射萬乗真嗟世上榮¶
一丸永作崑崙客道人髙懐吾所希道人石室吾當歸¶
此時不得共流羽他日終期同探薇眼底何曽有黄屋¶
箧中亦已成蘿衣瑶琴倘爾造巖畔留取長謠絃上揮¶
<pb:KR3h0054_WYG_023-8b>¶
正德庚辰秌仲上丁日五嶽山人吳郡黄省曽撰¶
¶
　　黄魯曽四言詩　得為字¶
¶
　　翁生明時身重神頥黄閣偕遊玉樹相隨羅浮將¶
餽丹陽且居予慚真人有日驂螭翁見予言可以忘¶
飢聞翁富德其降不遲彼徒夀者亦奚以為¶
¶
　　汝寧黄魯曽¶
¶
　　湯珍五言詩　得此字¶
¶
　　雲陽古名邑土風擅清美爰發忠孝門敦龎化仁里¶
<pb:KR3h0054_WYG_023-9a>¶
偉矣南山公髙標國之紀五色將鳯雛文采崛飛起¶
燕翼裕詒謀盛德廼鍾此皇天有深眷君子福所履¶
秋風敞華筵夀域開未巳優㳺樂泉石終期狎黄綺¶
¶
　　中山湯珍¶
¶
　　王履約五言詩　得春字¶
¶
　　南山美清曠佳氣日夕新青霞飛石壁瑤水灑松筠¶
巖居飬𤣥牝靈卧棲幽真螭駕邀王母羽莭尋玉宸¶
幾見蟠桃花嬉逰樂千春¶
¶
<pb:KR3h0054_WYG_023-9b>¶
　　吳門王守(九華山人白文)¶
¶
　　王履吉五言詩　得酒字¶
¶
　　南極爛明星昭代隆黄耉神將天壌行興與雲霞友¶
相過鹿皮翁遥結商山叟玉箸西王桃瓊杯石榴酒¶
祝公千萬年如崗亦如阜¶
¶
　　王寵(辛夷舘印朱文)¶
¶
　　皇甫冲五言詩　得以字¶
¶
　　南山從天開白日散霞綺長風落松響秋色翠㣲裏¶
<pb:KR3h0054_WYG_023-10a>¶
山人飬𤣥素託為簮纓以甘作塵外逰遂洗池上耳¶
飄颻把玉英嘯傲酌石髓竒齡比崑崙百歲乃鯢齒¶
¶
　　吳郡皇甫冲(子復之印横山精舍)¶
¶
　　皇甫涍五言詩　得介字¶
¶
　　慶雲飄長風連天欝江介子喬命宵駕夭紆逺超邁¶
帝遣嘉山靈贔屭十洲界衡和雜歌絃王圖粲金薤¶
宓妃掇丹荑湘娥挹沆瀣海塵拂新杯千春一驚快¶
¶
　　吳郡皇甫涍(子南之印堯峰艸堂)¶
¶
<pb:KR3h0054_WYG_023-10b>¶
　　文夀承五言詩　得眉字¶
¶
　　九月茱萸節霜清日熈熈時有八袠翁懸弧適兹期¶
稱觴遍南國祝頌何駢驪飄飄神仙徒皓首復龎眉¶
髙懐赤霞表玉質璚瑶姿强徤享太平漸爾臻期頥¶
華堂薦錦瑟鑑鏘響清絲飛觥恣綢疊瓊漿溢淋漓¶
悠悠樂無窮千秋莫可知賦言一以贈常茹南山芝¶
¶
　　長洲文彭¶
¶
　　文休承五言詩　得夀字¶
¶
<pb:KR3h0054_WYG_023-11a>¶
　　秋爽山増髙清露落林藪寒花散黄英時月已臨九¶
聞有八袠翁髙卧南山阜屋後千尺松門前五株桞¶
悠然樂太平青山暎白首吾聞洪範語五福先以夀¶
為人生至願見重聖哲后七十古所希况在七十右¶
行追百歲近坐閱承平乆無乃有至術不然天與厚¶
我欲前致辭媿非陶謝手¶
¶
　　吳郡文嘉(雁門士家白文)¶
¶
　　石田臨王叔明阜齋圖¶
¶
<pb:KR3h0054_WYG_023-11b>¶
　　此圖彷彿竹裏舘茅茨翛然傍川水倚牀張冊白日長¶
復有孤桐置髹几　　沈周¶
¶
　　玉虹千丈落潺湲石壁巖巖擁翠鬟料得兩翁勞應¶
接耳中流水眼中山　　徴明¶
¶
　　山齋髙控懸蒼壁自有芳雲時卷舒百尺氷簾遮不¶
㫁月明空負夜牕虚　　陸治¶
¶
　　文衡山著色單條¶
¶
　　簷樹扶踈帯亂鴉蕭齋只似野人家紙忩獵獵風生竹¶
<pb:KR3h0054_WYG_023-12a>¶
土盎浮浮火宿茶日色射雲時弄采雨絲吹雪不成花¶
庭中卉物彫零盡獨有蒼松領歲華¶
¶
　　嘉靖卄又七年七月十日徴明¶
¶
　　虎山橋外水如烟雨暗湖昏不繫船此地人家無玉¶
歴梅花開日是新年　　周天球¶
¶
　　謝樗仙山水¶
¶
　　樹杪重泉雨氣涼浴鳬飛鷺滿瞿塘杜陵新譜漁家傲¶
竹笛聲𫝊到艸堂　　樗散謝時臣¶
¶
<pb:KR3h0054_WYG_023-12b>¶
　　逺峰疑着雨髙𣗳若含風水墨傳神妙樗仙繼石翁¶
¶
　　隆池彭年¶
¶
　　雨過山含翠迎風樹作秋世情方擾擾消盡一溪流¶
¶
　　文嘉休承¶
¶
　　姚雲東題竹¶
¶
　　閒看脩竹過鄰家翠色姢娟亂紫霞掃石坐來忘却去¶
一坡涼影日西斜¶
¶
　　竹有清風石有苔是誰勾引此中來笑譚忽憶梅花老¶
<pb:KR3h0054_WYG_023-13a>¶
何處吹簫月滿臺¶
¶
　　孤巖兀兀長莓蘚上有竹枝青可人歴盡歲寒俱挺㧞¶
眼中誰是百年身¶
¶
　　髙原獨樹天邉趣怪石幽篁畫裏情莫笑王維成老懶¶
只從筆底着秋聲¶
¶
　　巖頭古木纒薜荔下有碧篠相因依向晚秋烟共秋雨¶
暝光一𣲖入柴扉¶
¶
　　竹不遮泉松閟壑倚樓日日有餘清雲東逸史雖能冩¶
<pb:KR3h0054_WYG_023-13b>¶
難冩風聲與水聲¶
¶
　　東風吹竹滿前溪溪竹叢深路欲迷日日雨多泥滑滑¶
不堪鷄鶻再三啼¶
¶
　　丹丘生姚綬¶
¶
　　石田臨雲林小幅¶
¶
　　倪迂妙處不可學古木幽篁滿意清我在後塵聊㸃筆¶
¶
　　水㾗何澁墨何生　　　　沈周¶
¶
　　不見倪迂今百年故山喬木嶺蒼烟晴牕展軸觀圖¶
<pb:KR3h0054_WYG_023-14a>¶
畫澹墨依然見古賢　　匏菴吳寛¶
¶
　　清絶倪迂不可攀能將水墨繼荆關踈林斜日茒亭¶
外一片江南雨後山　　文嘉¶
¶
　　沈啟南行草二詩¶
¶
　　賣詩買畫出春城着破青衫白髪生四海固無知我者¶
空教啼殺樹頭鶯¶
¶
　　吳淞江五老迂踈自笑年來活計無只有硯田耕未了¶
雲山還向筆端鋤¶
¶
<pb:KR3h0054_WYG_023-14b>¶
　　秋日同友人歩虎丘倦坐可中亭上值談空上人持¶
筆索書漫録舊作二首長洲沈周¶
¶
　　沈啟南層巒圖¶
¶
　　層岑交亂雲歴歴映羣𣗳雲山互相依青白媚朝暮下¶
有土著者静居氣欝聚脩松䕃髙宇細草披紆路幽深¶
疑世違時復隨杖履鳴琴值客來語歇客還去天機發¶
所樂漠然非人故¶
¶
　　吳仲圭得巨然筆意墨法又能軼出其畦逕爛熳惨¶
<pb:KR3h0054_WYG_023-15a>¶
澹當時可謂自能名家者盖心得之妙非易可學余¶
雖愛而恨不能追其萬一間為此幅生澁自不足觀¶
猶邯郸人學歩而併失其故矣沈周¶
¶
　　右石田单條焦墨山水與平昔不同層巒叠嶂細入¶
可愛想其得意者¶
¶
　　姚榖菴題畫七言絶¶
¶
　　山中習静避紅塵朝夕惟扵木石親昨日渡頭春忽到¶
東風緑水又𥻘𥻘¶
¶
<pb:KR3h0054_WYG_023-15b>¶
　　紺園䑓殿出樹杪山半斜陽磬幾聲野客乗舟何處去¶
緑蘋洲上水波平¶
¶
　　汲江然竹尋常事欵乃一聲何處歌泛宅浮家無限樂¶
世途空說有風波¶
¶
　　楊桞風㣲水不波放船載酒樂如何浮生百歲同春夢¶
青鏡年來髪易皤¶
¶
　　松枝挑滿擔頭春石路﨑嶇足苦辛薄暮敢投山舍宿¶
城中多少待炊人¶
¶
<pb:KR3h0054_WYG_023-16a>¶
　　亭如篛笠安溪口日似銅鉦掛樹頭但得有山兼有水¶
古來何處不冝秋¶
¶
　　蒼洲老樹碧山前秋水茫茫一釣船昔日畫師非俗士¶
東菑庄子在藍田¶
¶
　　公綬¶
¶
　　沈石田雲山小幅¶
¶
　　看雲疑是青山動誰道雲忙山自閒我看雲山亦忘我¶
閒來洗硯冩雲山　　沈周¶
¶
<pb:KR3h0054_WYG_023-16b>¶
　　烟迷山下樹雲動樹中山一片朦朧影相看未擬還¶
¶
　　西涯(李東陽氏朱文)¶
¶
　　溪流添雨急樹色着雲深雨歇雲歸壑㣲茫見逺岑¶
¶
　　陸師道¶
¶
　　雨過日生五色雲過山餘數層時有炊烟出樹中多¶
¶
　　隠士髙僧　　　　　陸安道¶
¶
　　文徴仲古木髙逸圖¶
¶
　　春風着桞弄鵝黄宿雨膏原細草香莫怪幽人坐忘去¶
<pb:KR3h0054_WYG_023-17a>¶
逺山偏自稱斜陽　　徴明¶
¶
　　閑往閑來獨和歌桞花燕子水㣲波西湖堤上平如¶
坻春草青青放白驢　　居節¶
¶
　　文太史倣倪迂筆意¶
¶
　　平生最愛雲林子能冩江南雨後山我亦雨中聊㸃染¶
隔江山色有無間　　徴明¶
¶
　　倪迂標致令人想歩接邯郸轉繆迷筆蹤要自存蒼¶
潤墨法還湏入有無　　祝允明¶
¶
<pb:KR3h0054_WYG_023-17b>¶
　　山寒有古意木落見清真不見倪迂叟誰能繼後塵¶
¶
　　周用¶
¶
　　項墨林小山叢竹¶
¶
　　能與米顛相伯仲風流還只數倪迂應將爾雅蟲魚¶
筆為冩喬林怪石圖此張伯雨題雲林畫也墨林子¶
最似迂翁故書以題之　　董其昌¶
¶
　　文夀承草書单條¶
¶
　　十日春隂不褁巾喜看庭際緑苔新山齋聽雨惟髙卧¶
<pb:KR3h0054_WYG_023-18a>¶
忘却門前問字人¶
¶
　　玉色吳牋勝陟釐端州小硯墨花垂試拈閣帖閒臨草¶
不是羲之即獻之¶
¶
　　文彭¶
¶
　　文休承題畫¶
¶
　　青山隠隠水漪漪暎樹蘭舟晚更移一縷茶烟衝宿鷺¶
無人知是陸天隨¶
¶
　　不着簑衣坐野航白鷗流水𢃄殘陽渭川漁父休相妬¶
<pb:KR3h0054_WYG_023-18b>¶
只釣銀鱸不釣璜¶
¶
　　罨畫溪山罨畫亭水風忩户不湏屏荷花一色烘雲錦¶
圍着仙人自醉醒¶
¶
　　青竹長竿白鷺磯碧江還暎緑荷衣憑將此叚閒風物¶
遮掩人間是與非¶
¶
　　詩翁揀得雪中天雪澹梅清伴凍肩吟思一腔何處見¶
蹇驢寒跡裏湖邉¶
¶
　　軥輈啼徹雨初收隔浦千山翠欲流有約吟詩過橋去¶
<pb:KR3h0054_WYG_023-19a>¶
風烟極目總疑秋¶
¶
　　山齋雨坐漫焚香几浄牕眀竹樹涼午睡起來無一事¶
自翻殘墨冩瀟湘¶
¶
　　虚齋日午酒初醒殘墨餘香入硯屏小様吳牋瑩扵雪¶
自臨南牖冩黄庭¶
¶
　　三竿紅日一庭苔山鳥聲中醉夢廻不是道人猶未起¶
年來白眼亦慵開¶
¶
　　太湖石畔種芭蕉色映軒忩碧霧搖瘦骨主人清似水¶
<pb:KR3h0054_WYG_023-19b>¶
煮茶香透竹間橋¶
¶
　　青山不逺世人自逺青山竹裏茆亭子清風日日閒¶
¶
　　其一¶
¶
　　山徑有柴關蕭然竹樹間倚欄無一事靜看鳥飛還¶
¶
　　其二¶
¶
　　江岸草蕭蕭江雲亂眼飄無愁茅屋底痛飲讀離騷¶
¶
　　其三¶
¶
　　日落暮山紫江深草閣寒尋詩得佳侣相對倚虚䦨¶
¶
<pb:KR3h0054_WYG_023-20a>¶
　　其四¶
¶
　　叠嶂千岩轉廻流九曲灣石橋間立處常聽水潺潺¶
¶
　　其五¶
¶
　　雨餘飛澗急樹葉總蕭蕭欲覔揚雄宅衝泥過小橋¶
¶
　　其六¶
¶
　　髙天爽氣澄落日横烟冷寂寞草𤣥亭孤雲亂山影¶
¶
　　其七¶
¶
　　四月緑隂成喬林下清影何處鳥啼花山人酒初醒¶
¶
<pb:KR3h0054_WYG_023-20b>¶
　　其八¶
¶
　　曽見尚書筆依稀二米間戲將烟雨意擬此越中山¶
¶
　　其九¶
¶
　　古木挺虬幹叢篁低碧枝湘江何許夢石上雨來時¶
¶
　　其十¶
¶
　　陳白陽倣石田小幅¶
¶
　　春日氣和山出雲隂隂山路未能分山人日日看不厭¶
但惜不堪持贈君¶
¶
<pb:KR3h0054_WYG_023-21a>¶
　　此石田翁題畫之作壬寅春暮逰西山戯冩以贈雲¶
¶
　　屋上人　　　　　　道復¶
¶
　　王百糓䟦趙大年江干雪霽¶
¶
　　右趙大年摹王右丞江干雪霽圖一卷上有宋緝熈殿¶
寳賈秋壑米南宮趙仲穆私記頋仲瑛俞石澗題盖思¶
陵御府之物經諸家收藏鑒定灼然希世之珍也大年¶
本王孫而水墨丹青清森古澹無寳玦珊瑚紈綺豪貴¶
之習可謂蟬脫汙泥皭然髙暎者矣冝其遺賞千秋重¶
¶
<pb:KR3h0054_WYG_023-21b>¶
　　若璆琳乎　　　　　太原王穉登¶
¶
　　沈啟南桞汀白燕卷(着色樹石畫後欵云)¶
¶
　　和袁海叟韵¶
¶
　　素姿驚眼舊全非百姓尋常識者稀向月似看雙練出¶
開簾疑放一鵬歸知飡雪液通仙骨觧翦霓綃作舞衣¶
定是阿嬌釵上玉郤來金屋化雙飛¶
¶
　　昔袁海叟作白燕詩世稱絶唱余不敏亦和其韻但¶
愧不能彷彿徒貽續貂之誚耳　　沈周¶
¶
<pb:KR3h0054_WYG_023-22a>¶
　　髙下翩翩雪羽齊江南社後絮飛時舊時王謝烏衣¶
盡舞罷霓裳縞䄂垂簾外風輕銀翦翦釵頭春冷玉¶
差差楼前霜月傷心處只許張家盻盻知¶
¶
　　徴明¶
¶
　　掠水穿花元自異江樓苑殿玉繽紛池池夜冩凉州¶
月翦翦晴吹勾曲雲萬樹東風藏舞絮半簾輕雪卷¶
香芹湏知天上瓊瑤洞不入人間鳥雀羣¶
¶
　　周山頋聞¶
¶
<pb:KR3h0054_WYG_023-22b>¶
　　雨香泥潤長芳芹鈎掠衝烟迥不羣一自玉釵隨羽¶
化雙將銀翦恰春分低縁皎潔還驚俗細聽呢喃始¶
識君欲覔故人袁御史草堂何處話殷勤¶
¶
　　髙陽許初¶
¶
　　天女春逰逐社囘霓裳縹緲日邉開瑤䑓半入秦山¶
吐玉沼斜臨漢苑㢠廻直取雲言供作賦更將月舞接¶
飛杯千華好待韶光發唯是招靈兢國才¶
¶
　　王守¶
¶
<pb:KR3h0054_WYG_023-23a>¶
　　社後差池素影非荆門春盡雪初稀王孫陵闕當年¶
見天女祠庭昨夜歸彩勝風飜銀作縷湘簾雲礙玉¶
為衣尋常不逐啣泥伴遙憶移書海上飛¶
¶
　　彭年¶
¶
　　驚見𤣥禽故態非雪翎玉骨世應稀越裳雉尾姬周¶
化瀚海烏頭漢使歸誤入棃花唯聽語輕沾栁絮似¶
添衣朱簾不隔涼州路任爾差池上下飛¶
¶
　　三橋文彭¶
¶
<pb:KR3h0054_WYG_023-23b>¶
　　攅氷為骨雪為裳不屬髙禖恊降祥雙剪斜飜雲葉¶
墮輕銷虚傍月華凉媫妤夢轉湘簾薄靈閣春深白¶
晝長寄語後宫臨鏡者釵頭瑳玉好深藏¶
¶
　　包山陸治¶
¶
　　雙燕翩然下竹扉曉簷霜羽弄輝輝誰言白鳥非𤣥¶
鳥肯信烏衣是雪衣小院風輕迷蝶去滄江日落亂¶
鴉歸也知自惜竒毛羽不向朱門汗漫飛¶
¶
　　休承文嘉¶
¶
<pb:KR3h0054_WYG_023-24a>¶
　　曽是瑤星散作非差差玉翮見來稀疑將翔雪天南¶
渡似挾楊花塞北歸詎謂丹書遺赤羽寧敎清夢入¶
烏衣人間不貴熈平瑞好向璇丘珠樹飛¶
¶
　　黄姬水¶
¶
　　暎日穿雲恍又非瑤光淪魄化生稀水晶簾箔疑曽¶
入金股釵梁去不歸爱舞霓裳嬌緑水愁翻玉剪製¶
春衣江南楊白無消息休逐風花上下飛¶
¶
　　居節¶
¶
<pb:KR3h0054_WYG_023-24b>¶
　　御溝東畔桞條春天女驚看色更新飛絮乍迷波上¶
影避塵初化掌中身霓裳散采人如玉雪羽凝寒月¶
似銀愛爾素衣能不染詎愁京洛有淄塵¶
¶
　　張之象¶
¶
　　昭陽宫裏洗新粧粉黛三千枉㫁腸不是楼䑓涼似¶
水誰教毛羽化為霜河邉度影銀生色花低啣泥玉¶
有香莫向衆中誇素質蛾眉偏妬雪衣娘¶
¶
　　李先芳¶
¶
<pb:KR3h0054_WYG_023-25a>¶
　　曽是烏衣國裏身玉樓瓊樹換手神雙飛剪出機中¶
素獨立收成掌上人月下歩搖花有態水邉飄動襪¶
生塵陳王亦自多情調洛浦相逢總未真¶
¶
　　黎民表¶
¶
　　差池素羽度銀塘亂入楊花拂苑墻神女江邉瓊作¶
佩天孫月下玉為粧雙棲曽憶連珠樹獨語俄驚㸃¶
畫梁春色上林堪自媚飜飛還欲向昭陽¶
¶
　　錢糓¶
¶
<pb:KR3h0054_WYG_023-25b>¶
　　海上遥思玳瑁梁御溝東畔幾廻翔瑤䑓乍過疑無¶
影珠樹曽棲半𢃄霜風裏差池飛玉舄月中粧束舞¶
霓裳誰云京洛淄塵化猶是啣恩繞建章¶
¶
　　毛錫嘏¶
¶
　　補袁景文原韻¶
¶
　　故國飄零事已非舊時王謝見應稀月明漢水初無¶
影雪滿梁園尚未歸桞絮池塘香入夢梨花庭院冷¶
侵衣趙家姊妹多相妬莫向昭陽殿裏飛¶
<pb:KR3h0054_WYG_023-26a>¶
¶
¶
¶
¶
¶
¶
¶
¶
<pb:KR3h0054_WYG_023-26b>¶
¶
¶
¶
¶
¶
¶
¶
¶
　　續書畫題䟦記卷十一¶
¶
