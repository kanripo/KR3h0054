# -*- mode: mandoku-view -*-
#+TITLE: 書畫題跋記
#+DATE: 2019-03-29 21:17:54.865165
#+PROPERTY: ID KR3h0054
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 10
<pb:KR3h0054_WYG_010-1a>¶
　　欽定四庫全書¶
¶
　　書畵題䟦記卷十¶
¶
　　明　郁逢慶　撰¶
¶
　　祝枝山草書月賦¶
¶
　　九疇酒次鋪宋經箋索書爛熳為此試莊氏筆甚佳然¶
而舊牋有盡書學止此矣九疇謂何乙酉七月枝山居¶
士六十六嵗書¶
¶
　　吾郷前軰書家稱武功伯徐公次為太僕少卿李公¶
<pb:KR3h0054_WYG_010-1b>¶
李楷法師歐陽而徐公草書出於顛素枝山先生武¶
功外孫太僕之婿也早嵗楷筆精謹實師婦翁而草¶
法奔放出於外大父盖兼二父之羙而自成一家者¶
也李公嘗為余言祝婿書筆嚴整而少&KR1086;態盖不及¶
見晚年之作耳而今人多收枝翁草聖乃不復知其¶
早嵗楷法之工昔人評張長史書驚蛇入草飛鳥出¶
林而郎官壁記乃極嚴整世固無有能草書而不能¶
正書者因觀九疇所藏枝山月賦為拈出之徴明題¶
<pb:KR3h0054_WYG_010-2a>¶
祝京兆書法當時無軰而或者評其不出正鋒盖謂¶
此老目視短不能懸筆運肘耳此卷藏毛氏不克見¶
嘗見其刻本細驗於㸃畫間皆正鋒也丙寅冬獲觀¶
手蹟竊謂所鑒不謬因識其末¶
¶
　　周天球題¶
¶
　　希逸此賦真江左琳琅一時膾炙人口然不無穉語¶
希哲生書法波靡時乃能用素師鐵手腕参以雙井¶
逸趣超千載而上之尤可貴也余嘗謂希哲如王謝¶
<pb:KR3h0054_WYG_010-2b>¶
門中佳子弟雖偃蹇縱逸而不使人憎跳盪健鬪如¶
祭將軍而有雅歌投壺風味識者以為知言此卷為¶
故毛光禄書光禄嘗刻之石歿而其家質以供何¶
頴考兩日費今年春與張中丞肖甫閲之時陸叔平¶
在坐曰此贋本也真蹟在故毛光禄所余笑謂叔平¶
曰子知光禄之有此賦而不知此賦之不為光禄有¶
也邪叔平悟乃諦視之而咲嗟乎人閲物物亦能閲¶
人聊以寓吾一時目而已萬歴癸酉秋日王世貞題¶
¶
<pb:KR3h0054_WYG_010-3a>¶
　　沈石田有竹居卷　(詳見續集)¶
¶
　　風逆客舟緩日行三里餘遥知有竹處便是隠君居¶
詩中大癡畵酒後老顛書人生行樂爾世事其何如¶
余與廷羙同訪啟南親家於有竹别業而舟逆溪風¶
而上夘至酉乃達主人愛客甚盡出所有圖史與觀¶
而賦此識嵗月云成化三年長至日天全公有貞書¶
放筯盤無肉生孫地有餘平安雖土著心性愛郊居¶
玉戛纔成句鸞騫自入書不為官可敬摩詰豈能如¶
¶
<pb:KR3h0054_WYG_010-3b>¶
　　秦巘書¶
¶
　　東老清風勁西疇綠水餘過橋還有葉因竹便移居¶
君子歌淇澳畸人斷鶚書雅宜徐孺筆交誼極攣如¶
¶
　　温州郡君文林¶
¶
　　繫舟高栁下又是十年餘遥踏無媒徑重尋有竹居¶
筆精知米畵器古鑒商書前輩詩題在風流邈不如¶
&KR0494;余訪啟南一宿有竹别業今復過之不覺十五¶
¶
　　年矣偶見閣老徐先生之作為次其韻以寫嘅嘆是¶
<pb:KR3h0054_WYG_010-4a>¶
日啟南命其子維時出商乙父尊并李營丘董北苑¶
畵為玩故及之嵗戊戌二月十八日吳寛書¶
¶
　　住無一舍逺交近廿年餘華竹循牆種樓臺逐水居¶
輞川高士畵山谷老人書況有天仙句深慚百不如¶
¶
　　言里錢仁夫¶
¶
　　武功伯徐公始歸吳時首為沈氏落筆誌墓自後與¶
白石父子遂為忘形之交故其翰墨留於有竹居者¶
多也此卷中諸詩皆武功同時一班人物亦有稍後¶
<pb:KR3h0054_WYG_010-4b>¶
者雖不能盡出於吳中然逺亦不在嘉湖之外也聞¶
之前軰惟洪武間有此一盛至今時始復見也¶
¶
　　南濠楊循吉題¶
¶
　　文太史闗中積雪圖¶
¶
　　古之高人逸士徃徃喜弄筆作山水以自娛然多寫雪¶
景者盖欲假此以寄其嵗寒明潔之意耳若王摩詰之¶
雪谿圖郭忠恕之雪霽江行李成之萬山飛雪李唐之¶
雪山樓閣閻次平之寒巗積雪趙承㫖之袁安卧雪黃¶
<pb:KR3h0054_WYG_010-5a>¶
大癡之九峰雪霽王叔明之劔閣圖皆著名今昔膾炙¶
人口余皆幸及見之每欲傚倣自歉不能下筆曩於戊¶
子冬同履吉寓於楞伽僧舍值飛雪幾尺四顧千峰失¶
翠萬木僵仆乃與履吉索素縑乗興濡毫為圖演作闗¶
山積雪一時不能就緒嗣後携歸或作或輟五易寒暑¶
而成但用筆拙劣雖不能追踪古人之萬一然寄情明¶
潔之意當不自减也因識嵗月以歸之¶
¶
　　嘉靖壬辰冬十月望日衡山文徴明¶
¶
<pb:KR3h0054_WYG_010-5b>¶
　　唐伯虎栁隂雙雁圖(唐寅二字欵　朱文唐伯虎)¶
¶
　　楊栁青青湖水傍雙飛燕子意何忙巢成吹盡滿天¶
雪不見閨人一下堂¶
¶
　　右題此畵貽東華女定之收覧¶
¶
　　成化戊戌暮春希翁書¶
¶
　　(道南亭朱文印將石亭印朱文)¶
¶
　　此吾契丈錢希翁先生寄其季女歸華君汝平者也¶
於是季籛年七十有一計其初歸盖五十餘年於今¶
<pb:KR3h0054_WYG_010-6a>¶
矣而片紙猶在奩几間内徳之成於是乎在間以付¶
其孫夏裝束成卷謂予翁知友也請言識之翁文詞¶
追古人而行誼過今人逺甚今逝也乆矣誰歟起之¶
共道疇昔之故也哉感嘆之餘於是乎書¶
¶
　　嘉靖丙戌正月上日二泉山人前攝白鹿洞主寳在¶
微醉亭書(國寳　大宗伯　前攝白鹿朱文　章白文　洞主朱文)¶
¶
　　王雅宜荷花蕩詩卷¶
¶
　　荷花蕩裏採蓮歸九龍山頭暮靄微輕身倚檝下前浦¶
<pb:KR3h0054_WYG_010-6b>¶
花氣人香逐浪飛¶
¶
　　青山如屛碧水迴萬朶&KR1341;蓞参差開歌舩舞棹垂楊畔¶
十里繁華錦繡堆¶
¶
　　藕枝如玉翠蓮房白白溪魚紫荇香落日舵樓𫝊玉斚¶
掌中牙列萬山蒼¶
¶
　　蕩裏人家齊賣蓮十五女兒工數錢柴門一片花如綺¶
野老風高樹底眠¶
¶
　　吳王城中十萬家赤日摶空蒸紫霞山人㪚𩬊弄秋水¶
<pb:KR3h0054_WYG_010-7a>¶
自押鵞羣兼看花¶
¶
　　蔣福山𤓰頳玉如氷盤削出錦筵舒持杯却憶東陵子¶
昨日王侯今荷鋤¶
¶
　　昨與之兄談荷花蕩之勝未識遂賦六絶句呈覧或¶
可當卧逰耳　　　王寵¶
¶
　　沈啟南題畵¶
¶
　　畵在大癡境中詩在大癡境外恰好二百年来翻身出¶
世作怪　石田沙彌説此偈於山風溪月樓中汀栁渚¶
<pb:KR3h0054_WYG_010-7b>¶
蒲一一㸃首曰功徳無量¶
¶
　　祝枝山書辭¶
¶
　　燈火三更把弄籌風沙萬里覔封侯蠶兒作繭生難罷¶
蛾子親燈死却休身外苦夢中愁渾無些子為吾謀世¶
間富貴真何物賺得英雄白了頭¶
¶
　　右調鷓鴣天¶
¶
　　南阜小亭臺薄有山花取次開寄與多情熊少府晴也¶
須来雨也須来隨意可啣杯莫惜春衣生綠苔若待明¶
<pb:KR3h0054_WYG_010-8a>¶
朝風雨後人在天涯春在天涯¶
¶
　　右調一翦梅¶
¶
　　石田古松¶
¶
　　地氣厚培千嵗物雨㾗深溜十圍身夜来忽被月移去¶
紙上山中認不真¶
¶
　　石田題畵¶
¶
　　鶻突谿山鶻突雲乾坤雙眼坐難分近来世界渾如此¶
莫把聪明持贈君　　沈周¶
¶
<pb:KR3h0054_WYG_010-8b>¶
　　衡山題畵¶
¶
　　松隂寂寂清於水草色茸茸軟似茵六月城居如坐甑¶
水邉輸與納&KR0565;人　　徴明¶
¶
　　平生最愛雲林子能寫江南雨後山我亦雨中聊㸃染¶
隔江山色有無間　　徴明¶
¶
　　石田富春大嶺圖¶
¶
　　酒散燈殘夢富貴墨㾗依約寄嶙峋山光落眼渾如霧¶
莫怪芙容看不真¶
¶
<pb:KR3h0054_WYG_010-9a>¶
　　徴明燈下強予臨大癡翁富春大嶺圖老眼昏花執¶
筆茫然以詩自誦不工爾八十翁沈周丙寅¶
¶
　　石田有竹居小幅¶
¶
　　小橋溪路有新泥半日無人到水西殘酒欲醒茶未熟¶
一簾春雨竹鷄啼　此余有竹居即景詩也畵亦曩嵗¶
筆非自不知少嫩盖為天泉強之而留其踪觀者無深¶
咲焉¶
¶
　　隠侯何處覔家在水雲邊鶴痩原非病人閒即是仙¶
<pb:KR3h0054_WYG_010-9b>¶
詩題牕外竹茶煮石根泉老我惟踈放新圖儗巨然¶
成化庚寅夏六月五日過啟南有竹居為作山水¶
¶
　　小幅復賦是詩於上後四日宿慶雲精舍天泉出啟¶
南畵索題遂以前詩塞其白間觀者幸恕予懶完菴¶
劉廷羙書¶
¶
　　文休承倣米氏雲山卷¶
¶
　　米氏雲山余所見者大姚村圖是石田臨本海岳菴圖¶
是先待詔所藏後歸之陳道復道復亦歸之石田瀟湘¶
<pb:KR3h0054_WYG_010-10a>¶
圖是孫鳴岐物後在中書舍人王子貞家苕溪春曉乃¶
王吏部酉室尊公欵鶴所藏陳氏又有在大姚村妹家¶
絹本小橫幅皆真蹟最後見杭人一卷則青綠紙本尤¶
為精絶其餘所見雖多要亦不能出此上矣己巳秋余¶
来苕溪所居日與道塲山對所謂西塞山碧浪湖及松¶
雪之水晶宮無日不接於目況以冷員㪚職居此真足¶
以蕩滌胸中塵土萬歴丙子六月偶用米法寫此聊自¶
遣興而已不足以追蹤其萬一也¶
¶
<pb:KR3h0054_WYG_010-10b>¶
　　茂苑文嘉在耆英堂書¶
¶
　　米南宫真蹟所見不過二三卷往從西吳閔氏見者¶
大率與文休承所臨本相類呉文定有題語嘗記誦¶
其詩云雲山烟樹搃糢糊此是南宫鶻突圖自笑頂¶
門無慧眼臨忩墨蹟淡如無苔上人蔵画絶少惟此¶
人共知寳余得一目甚幸甚幸休承是作不特墨氣¶
之佳而八十老人用筆精妙可方駕南宫即友仁出¶
亦當退舍也六止生周天球題¶
¶
<pb:KR3h0054_WYG_010-11a>¶
　　陸包山蛺蝶花¶
¶
　　蛺蝶枝頭逢蛺蝶相㸔應是此花身金屏合舞俱迷酒¶
錦拍吹香縂近人¶
¶
　　石田五桞圖¶
¶
　　花開爛熳屬秋風滿地黄金醉眼中千古陶潜晋徴士¶
乾坤獨在此籬東¶
¶
　　𢎞治甲寅秋九月望集　匏庵東庄作此沈周¶
¶
　　枝山題米南宫雲山¶
¶
<pb:KR3h0054_WYG_010-11b>¶
　　㐮陽松瀋未曾乾十里瀟湘五尺寛樵徑不禁苔露滑¶
漁簑常𢃄水雲寒澄澄僧眼連天碧淡淡蛾眉隔霧看¶
恐為醉翁當日冩平山堂上雨中觀¶
¶
　　枝山題畵¶
¶
　　吟詩冩畵似叅禅不向他人被裏眠生公堂前㸃頭石¶
天平山上白雲泉¶
¶
　　秋浸巨區天地寒老崕垂脚怒龍蟠仙人夜半騎龍去¶
木客潜窺古竈丹¶
¶
<pb:KR3h0054_WYG_010-12a>¶
　　雲母薄梳青石𩬊水花肥㸃碧荷錢樹根一坐空山老¶
不許時人問嵗年¶
¶
　　寒光交逗眼蒼然半夜人間别有天想得非仙亦非鬼¶
四山風雨擁孤眠¶
¶
　　石田題畵¶
¶
　　醉墨淋漓興未䦨滿堂烟靄坐來寒道人不托梅花勝¶
仙骨全偷董巨丹¶
¶
　　成化辛丑春日為　楊學士摹呉仲圭竹巗新霽圖并¶
<pb:KR3h0054_WYG_010-12b>¶
題¶
¶
　　文太史䟦袁安卧雪圖¶
¶
　　趙松雪為袁通甫作卧雪圖老屋踈林意象蕭然自謂¶
頗盡其能事而龔子敬題其後乃以不畵芭蕉為欠事¶
余為袁君與之臨此遂於墻角著敗蕉似有生意又益¶
以崇山峻嶺蒼松茂林庶以見孤高㧞俗之藴故不嫌¶
於贅也壬辰六月廿日徴明識¶
¶
　　王元羙題唐六如花陣六竒(調玉燭新)¶
¶
<pb:KR3h0054_WYG_010-13a>¶
　　呉宫新宴起喚兩隊嬌羞粉營紅壘阿平輕掉蘇家舌¶
旋把靈犀叅試兵符半紙偷送得君王春睡雲夢杳小¶
網流蘇淮隂霎時拈繫　滎陽斷送重瞳更七日平城¶
縂虧佳麗貂圍翠繞單于夢還殢漢家羅綺丹青妙理¶
描冩盡六畨隂計雲臺後須與封侯温柔國裏　　掃¶
愁將軍都督華隂以西諸軍事領長樂少府醉鄉侯食¶
糟丘五百户天&KR0758;居士書¶
¶
　　唐子畏堂上双白頭圖¶
¶
<pb:KR3h0054_WYG_010-13b>¶
　　海棠枝上白頭公頭暎花枝轉覺紅恰似老夫高興在¶
醉欹紗㡌領春風　　　唐寅¶
¶
　　唐子畏草閣圖¶
¶
　　五月江深草閣寒蘇門唐寅冩贈¶
¶
　　次明呉君¶
¶
　　唐子弄造化發語鬼欲泣逰戯山水圖草樹元氣湿¶
多能我亦忌造物還復惜頋子歛光怪以俟嵗月積¶
¶
　　沈周¶
¶
<pb:KR3h0054_WYG_010-14a>¶
　　子且不試藝西狩囙麟泣宻雲而無雨槁物何由濕¶
空山來者稀白日成嘆惜唐君非畵師英蕐發於積¶
¶
　　吕㦂次韻¶
¶
　　子畏焦墨畵江干石壁作二松虬結根梢不可辨竒¶
怪之筆自然動人松下一茅亭有幽人凭欄清坐子¶
畏題署在石壁下¶
¶
　　陸叔平鸂𪄠¶
¶
　　池上交花鏡裏妆韻華輝暎彩鴛央風前湛露濛濛濕¶
<pb:KR3h0054_WYG_010-14b>¶
濺入□毛錦浪香　　&KR0694;山陸治¶
¶
　　唐子畏題畵¶
¶
　　紅樹青山飛亂雲白茅簷底帶斜曛此中大有逍遥處¶
難說與君畵與君¶
¶
　　百尺杉松貼地青布衣衲衲𩬊星星空山寂寞人聲絶¶
狼虎中間讀道經¶
¶
　　白板黄扉隱者居家常聊辦一餐魚平橋落葉迷行徑¶
時有鄰翁來借書¶
¶
<pb:KR3h0054_WYG_010-15a>¶
　　高泉落磵玉淙淙怪石蟠旋似卧龍詩卷滿肩芝滿地¶
吾能此處着吾踪¶
¶
　　陸叔平海棠¶
¶
　　翠羽朱鈿虢國粧晩來新沭露華香何如馬上東風靣¶
蹴踘歸來帝子旁　　包山陸治¶
¶
　　東風吹堕胭脂淚散作妖花一樹丹可奈五更清夢¶
斷杜䳌聲歇雨&KR0093;寒　　陳履端¶
¶
　　錦城二月翦春霞斜倚東風酒力賖舞罷昭陽人不¶
<pb:KR3h0054_WYG_010-15b>¶
見新粧輕軃碧蝉紗　　頋聞¶
¶
　　石田竹石古梅(絹上着色)¶
¶
　　老夫筆枯春不生特冩梅花借春色草堂一夜珠作宫¶
莫謂窮儒徒四壁桃花杏花儘可㸔千人萬人迷紫陌¶
看梅何獨兩衰翁不作穠華在觀徳江南晴昊雪萬林¶
江北曽無半梢白携圖便可似北人抱玉遑遑要渠識¶
¶
　　沈周畵并題¶
¶
　　石田憫日長短句¶
¶
<pb:KR3h0054_WYG_010-16a>¶
　　日既去日復來來是誰約去是誰推一來一去彼此自¶
禅續無與我與何故使我心驚猜似乎少年有根是汝¶
㧞老醜無種是汝栽百年所筭三萬六千日自我而数¶
指作枚我今行年已七十厯日二萬五千枚所該百而¶
去七太大半又復使我心驚獃雖欲不驚獃猛見霜絲¶
雪𫃵垂兩腮何况人生不滿百疾烏㨗免又如此而相¶
催我思天地靈長之氣十二萬九千六百年後運窮¶
刼盡蕩而為灰吾人亦謂参三才胡乃其氣短索不得¶
<pb:KR3h0054_WYG_010-16b>¶
相追陪凖天地而言人眇塵海之一埃嘅嵗月之玩人¶
同古今之一雷我無長䋲繫日住亦無長戈揮日&KR0158;亦¶
不知學仙能久視亦不知托佛能輪廻而今而後去之¶
日付一杯來之日付一杯不憂罄其瓶耻其罍春煖秋¶
&KR0765;山邉水隈訪黄菊尋白梅秋月自與吾廬净春雲自¶
與我懷開晝逰之地吾蓬莱夕息之處吾夜䑓以殤視¶
我我老大以彭視吾吾嬰孩信夀天吾何以外請享此¶
現在不樂胡為哉¶
¶
<pb:KR3h0054_WYG_010-17a>¶
　　𢎞治乙丑夏五月石田道人沈周識¶
¶
　　董𤣥宰䟦泉州閣帖¶
¶
　　淳化官帖宋時已如星鳯今海内止傳一夲是周草忩¶
家物在項庶常所時往索觀咨嗟歎賞以為神物下真¶
蹟一等此耳閣帖之支甚多世亦無復存惟泉州較祖¶
本稍瘦而摹鐫特為蕭灑有生氣買王得羊不失所望¶
謂是耶吾聞項本初在華東沙史明古家華得其九史¶
得其一文待詔為之和㑹兩家各稱好事連城不恡延¶
<pb:KR3h0054_WYG_010-17b>¶
劍終乖其難致如此第得泉本日夕臨池助以筆意亦¶
是快事豈其食魚必河之魴¶
¶
　　董其昌觀囙題¶
¶
　　石田自題畵冊二幀¶
¶
　　白日偏於静處長軒忩虚净覺風凉兩人清話當何事¶
水誌山經細較量¶
¶
　　平頭艇子鏡中過𩬊脚蕭騷影細波碧水丹丘儘堪飽¶
惠州強飯笑東坡　　沈周¶
¶
<pb:KR3h0054_WYG_010-18a>¶
　　謝時臣山水¶
¶
　　明嘉靖廿六載丁未呉門六十老人謝時臣逺逰荆楚¶
登太和次大别梯黄鶴楼渉匡廬下楊子江舟中推蓬¶
取興敢與谿山冩真積成長卷計三幅遥寄嘉禾少溪¶
草堂少溪賞識名家此筆得所歸矣¶
¶
　　董𤣥宰水墨山水¶
¶
　　王弇州謂倪元鎮設色山水止二幅余見呉門老僧亦¶
有其一與予鄊宋光禄所蔵當有第三本皆細謹有筆¶
<pb:KR3h0054_WYG_010-18b>¶
墨聊一倣之世所傳皆寂寥取韻類杜權耳¶
¶
　　丙辰秋董𤣥宰冩¶
¶
　　𤣥宰自題畵¶
¶
　　舟中擕趙伯駒春隂圖趙文敏溪山清隠圖王叔明青¶
弁圖倪雲林春靄圖南渚圖黄子久二幅馬扶風鳯山¶
圖共十幅皆竒絶囙作小景記之戊午七月廿五日望¶
¶
　　三塔灣　　　　𤣥宰¶
¶
　　𤣥宰䟦鼎帖¶
¶
<pb:KR3h0054_WYG_010-19a>¶
　　今年春正在呉閶得王百谷所蔵宋榻綘帖頃擕以自¶
隨疑為澧州帖觀其每数十行輙有武陵二字又疑為¶
鼎帖及入常武署中繙閲第一卷以宋太宗為弁跋曰¶
太宗皇帝御筆在綘州摹為諸帖之首後欵名曰鼎州¶
提舉曰沅辰判事常武為鼎州而武陵其附城邑也乃¶
定為鼎帖特為綘州二字所誤而世人只知有綘帖遂¶
誤名為綘州帖耳綘帖鼎帖星鳯楼羣玉堂黔江澧州¶
淳熈秘閣續帖世皆無傳至有對靣不識者余乏具眼¶
<pb:KR3h0054_WYG_010-19b>¶
猶知床頭捉刀為真魏武耶誌此俟它日語百谷了一¶
公案也¶
¶
　　乙巳六月七日舟次城陵磯時從常州校士還武昌書¶
自荆州至巴陵連宵雷風震盪濤澎湃若有龍欲挟舟¶
而去者今有甫意定遂親筆墨¶
¶
　　米元暉作瀟湘白雲圖自題云夜雨初霽曉雲欲出其¶
狀若此此卷余從項晦伯購之携以自隨至洞庭湖舟次¶
斜陽蓬底一望空濶長天雲物怪怪竒竒一幅米家墨¶
<pb:KR3h0054_WYG_010-20a>¶
戯也自此每將暮輙卷簾看覺所將米卷為剰物矣¶
湘江上竒雲大似郭河陽雪山其平展沙脚與墨瀋淋¶
漓乃似米家父子耳古人謂郭熈畵石如雲不虚也¶
¶
　　董其昌¶
¶
　　𤣥宰題項子京花草冊¶
¶
　　冩生至宣和殿畵院諸名手始具衆竗盖由徽廟自能¶
工此種畵法能品題甲乙耳元時惟錢舜舉一家猶傳¶
古法呉中雖有國能多成逸品墨林子醖醸甚富兼以¶
<pb:KR3h0054_WYG_010-20b>¶
巧思閑情獨饒宋意此諸冊如入山隂道應接不暇也¶
¶
　　董其昌題¶
¶
　　石田竹書(掛幅)¶
¶
　　少年漫見中秋月視與常時不分别老來珍重不易觀¶
要把深杯恋佳節老人能得㡬中秋信是流光不可留¶
古今換人不換月舊月新人風馬牛後生茫茫不知此¶
年年見月年年喜老夫有眼見還同感慨滿懐聊復耳¶
今宵十四已爛然七客賔争天下先庭空衣薄怯露氣¶
<pb:KR3h0054_WYG_010-21a>¶
深簷稳坐仍清圓東風軋雲輕浪作暮把太清渣滓却¶
浮雲雖欲忌吾人酒政有律無譁賔逓歌李白問月句¶
自覺白髮欺青春青春白髪固不及且捲酒杯連月吸¶
舒菴與我六十人更問中秋賖四十¶
¶
　　沈周¶
¶
　　唐子畏枕上聞鷄鳴詩¶
¶
　　三通鼓角四通鷄曙色升高月色低時序秋冬又春夏¶
舟車南北更東西鏡中次苐人顔老世上参差事不齊¶
<pb:KR3h0054_WYG_010-21b>¶
若向其間尋穏便一壺獨酒一餐虀¶
¶
　　唐寅¶
¶
　　文休承歸隠詩¶
¶
　　歸來三經未全荒拂拭重開舊草堂棐几浄揩平似鏡¶
硯池新浴燦生光客來親戚情多恱老去詩篇意未忘¶
莫道歸遲遲亦好猶勝終老殢他鄉¶
¶
　　茂苑文嘉¶
¶
　　文衡山聽玉圖¶
¶
<pb:KR3h0054_WYG_010-22a>¶
　　虛齋坐深寂凉聲送清羙雜佩摇天風孤琴冩流水尋¶
聲自何來蒼竿在庭起冷然如有應聲耳相語唯竹聲¶
良已佳吾耳亦清矣誰云聲在竹要識聽由己人清比¶
修竹竹痩比君子聲入心自通一物聊彼此傍人澷求¶
聲已在無聲裏不然吾自吾竹亦自竹耳雖日與竹居¶
終然藐千里請看太始竒豈入筝琶耳¶
¶
　　里中契家生文徴明為¶
¶
　　貳郡程丈畵并詩¶
¶
<pb:KR3h0054_WYG_010-22b>¶
　　祝京兆雜書¶
¶
　　顔真卿黄庭經楷而不小禇遂良西昇經小而不楷一¶
君欲静二臣欲平三佐四使以次短小此小法也一血¶
二骨三肉四筋五員六直七平八方九結搆十變十者¶
偹謂之楷書¶
¶
　　樂毅論象端人正士不得意黄庭經象飛天仙人洛神¶
賦象&KR1272;波神女方𦍤賛和易逍遥冩其性情曹娥碑花¶
蘃漂流於駭浪若㓜女捐軀耳¶
¶
<pb:KR3h0054_WYG_010-23a>¶
　　書聚骨扇如今舞女在瓦礫堆上作伎飛鷰玉環亦减¶
態矣呵呵¶
¶
　　石田虞山三檜圖¶
¶
　　昭明臺下芒鞋𦂳虞仲祠前石路廻老去登臨誇徤在¶
舊逰山水喜重来雨乾草愛相將發春淺梅嫌瑟縮開¶
傳取梁朝檜神去袖中疑道有風雷¶
¶
　　虞山至道觀有所謂七星檜者相傳為梁時物也今¶
僅存其三餘則後人補植者而三株中又有雷電風¶
<pb:KR3h0054_WYG_010-23b>¶
擘尤為詭異真竒觀也¶
¶
　　成化甲辰人日沈周¶
¶
　　陸包山烹茶圖¶
¶
　　茗外寄幽賞琴中饒濮音一音洒毛骨萬象開靈襟蚓¶
竅戰水火月團破璆琳餘音與遺味優矣澹𤣥心¶
¶
　　草緑江南興已催月團今復試新裁知君再着春山¶
履虎阜岡頭帶雨來¶
¶
　　嘉靖壬子友人携琴𬨨訪試雨前茶作此後二十三¶
<pb:KR3h0054_WYG_010-24a>¶
年早春復與同試陸羽泉重題乃萬厯乙亥三月三¶
日也而余閲八丙七辰矣書此以紀嵗月陸治識¶
¶
　　𤣥宰題北苑秋山行旅圖¶
¶
　　北苑畵米南宫時止見五本予家所蔵凡七本以為觀¶
止矣都門又見夏口待渡卷呉閶泊舟又見此本皆世¶
¶
　　之罕物　　　　　其昌重題¶
¶
　　衡山題山谷伏波祠詩¶
¶
　　右黄文節公書劉賔客伏波祠詩雄偉絶倫真得折釵¶
<pb:KR3h0054_WYG_010-24b>¶
屋漏之妙公嘗自言紹聖甲戌黄龍山中忽得草書三¶
昧又云自喜中年字書稍進此詩建中靖國元年五月¶
乙亥荆南沙尾書於時公年五十有七正晩年得意書¶
且題其後云持到淮南示余故舊何如元祐中黄魯直¶
書也按公自評元祐中書云往時王定國嘗道余書不¶
工余未嘗心服由今日觀之定國之言誠為不謬盖用¶
筆不知禽縱故字中無筆耳字中有筆如禅家句中¶
有眼非深解宗趣豈易言哉此書豈所謂字中有筆者¶
<pb:KR3h0054_WYG_010-25a>¶
邪公元符三年自貶所放還建中靖國元年四月抵荆¶
南崇寧元年始赴太平凡留荆南十閱月嘗有觧免恩¶
命狀云到荆州即苦癕疽發於背脇毒痛二十餘日今¶
方稍潰而此帖云新病痬不可多作勞正發奏時也¶
嘉靖十年辛卯冬臘月三日徴明書¶
¶
　　石田題扇¶
¶
　　莫怪先生酷好泉老依泉住結泉縁書多染得泉成墨¶
愧我無生石作田¶
¶
<pb:KR3h0054_WYG_010-25b>¶
　　余初為明之畵扇囙詠墨泉而作己巳五月廿六日¶
沈周¶
¶
　　味亞中泠此澗泉墨花浮動結清縁年來沃得毛錐¶
潤耕破江南處處田　　錢承徳¶
¶
　　詩脾清沁一泓泉早與青山結静縁書法儗看添紙¶
價不須多買瀼東田　　莫息¶
¶
　　來㸔山中苐二泉暫時一借洗塵縁何如君與泉隣¶
住引取餘波入研田　　邵寳¶
¶
<pb:KR3h0054_WYG_010-26a>¶
　　春到龍山處處泉茗煎墨洗縂隨縁誰將分取東川¶
𣲖小潤湖南萬頃田　　錢仁夫¶
¶
　　石田牧牛圖¶
¶
　　朝牧牛暮牧牛朝朝暮暮牛放収騎牛喫草抱牛睡牛¶
若度水我亦泅牛東信東西信西我弗強牛牛自知不¶
勞不飢肥且長背肉秋來平如掌逢春耕田牛得力大¶
凡要用先須養家中大哥氣力無一春築城夏作渠交¶
秋又㸃征匈奴我為大哥鼓龍胡¶
¶
<pb:KR3h0054_WYG_010-26b>¶
　　長洲沈周¶
¶
　　文太史䟦蘭亭(詳見續集)¶
¶
　　世傳蘭亭刻石惟定武本為妙然古今議者不一故有¶
聚訟之說桑世昌蘭亭考十卷最為詳博然不若姜白¶
石所著簡明可誦謂真蹟隠臨本行世臨本少石本行¶
世石本雜定武本行世然但言其所出耳未嘗及其真¶
贋也惟齊東野語載白石所書偏傍者謂持此可以觀¶
天下之蘭亭矣所論凡十有五處余生平閱蘭亭不下¶
<pb:KR3h0054_WYG_010-27a>¶
百本其合於此者盖少今從華中甫觀此乃五字鑱損¶
本非但刻搨之工而紙墨亦異以白石偏傍校之往往¶
相合誠近時所少也其後䟦者七人而鄧文肅善之柯¶
奎章敬仲皆極口稱之二公書家者流而柯尤號博雅¶
其言如此余又何容贅一辭哉¶
¶
　　嘉靖九年庚寅八月二日文徴明識¶
¶
　　王百谷題宋徽宗畵水圖¶
¶
　　宋徽廟長於繪畵聖藝天縱余嘗見其所作花鳥無慮¶
<pb:KR3h0054_WYG_010-27b>¶
数十而山水則僅見溪山雪霽圖在故太傅朱公家¶
歎其妙絶此卷畵水全在平波無一筆濺瀑而汪溏漾¶
瀚有咫尺之勢信乎卓特不羣竒之又竒者哉溪山卷¶
有米南宫長歌此圖亦南宫䟦二卷可當太白殘月皆¶
生平快覩者也卷首有奎章後有天歴二印盖元文宗¶
好古置奎章閣以虞集為學士柯九思為博士鑒定書¶
畵一時所蔵號稱武庫此卷出自尚方無疑天厯者文¶
宗所紀年也(作千里二字補前只尺下)¶
¶
<pb:KR3h0054_WYG_010-28a>¶
　　萬厯癸未秋仲十又一日太原王穉登敬書¶
¶
¶
¶
¶
¶
¶
¶
<pb:KR3h0054_WYG_010-28b>¶
¶
¶
¶
¶
¶
¶
¶
¶
　　書畵題䟦記卷十¶
¶
