# -*- mode: mandoku-view -*-
#+TITLE: 書畫題跋記
#+DATE: 2019-03-29 21:17:54.900467
#+PROPERTY: ID KR3h0054
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 14
<pb:KR3h0054_WYG_014-1a>¶
　　欽定四庫全書¶
¶
　　續書畫題䟦記卷二¶
¶
　　明　郁逢慶　編¶
¶
　　龍眠居士李伯時五馬圖卷(黄太史箋題)¶
¶
　　右一匹元祐元年十二月十六日左騏驥院收于闐¶
國進到鳳頭驄八嵗五尺四寸¶
¶
　　右一匹元祐元年四月初三日左騏驥院収董氊進¶
到錦膊驄八嵗四尺六寸¶
¶
<pb:KR3h0054_WYG_014-1b>¶
　　右一匹元祐二年十二月廿三日於天駟監揀中秦¶
馬好頭赤九嵗四尺六寸¶
¶
　　元祐三年閏月十九日温溪心進照夜白¶
¶
　　右一匹青花驄原無箋(恐即是滿川花也)¶
¶
　　余嘗評伯時人物似南朝諸謝中有邉幅者然朝中¶
士大夫多歎息伯時乆當在䑓閣僅為喜畫所累余¶
告之曰伯時丘壑中人蹔熱之聲名儻來之軒冕此¶
公殊不汲汲也此馬駔駿似吾友張文潛筆力瞿曇¶
<pb:KR3h0054_WYG_014-2a>¶
所謂識鞭影者也黄魯直書¶
¶
　　余元祐庚午嵗以方聞科應詔來京師見魯直九丈¶
於酺池寺魯直方為張仲謨箋題李伯時畫天馬圖¶
魯直謂余曰異哉伯時貌天廏滿川花放筆而馬殂¶
矣蓋神駿精魄皆為伯時筆端取之而去實古今之¶
異事當作數語記之後十四年當崇寧癸未余以黨¶
人貶零陵魯直亦除籍徙宜州過余瀟湘江上因與¶
徐靖國朱彦明道伯時畫殺滿川花事云此公卷所¶
<pb:KR3h0054_WYG_014-2b>¶
親見余曰九丈當踐前言記之魯直笑云只少此一¶
件罪過後二年魯直死貶所又廿七年余將□二浙¶
當紹興辛亥至嘉禾與梁仲謨呉徳素張元覽汎舟¶
訪劉延仲於真如寺延仲遽出是圖開卷錯愕宛然¶
疇昔拊事念往逾四十年憂患餘生巋然獨在彷徨¶
弔影殆若異身也因詳叙本末不特使來者知伯時¶
一段異事亦魯直遺意且以玉軸遺延仲俾重加裝¶
¶
　　飾云　　　　　　　　空青曽紆公卷書¶
¶
<pb:KR3h0054_WYG_014-3a>¶
　　此卷已載雲烟過眼錄三百年來余生多幸得獲覩¶
馬畫於澄心堂紙上筆法簡古歩驟曹韓曽入思陵¶
内帑璽識精明真神品也近日摹數本於呉中賞鑒¶
¶
　　家自能辯之　　　　　子京(朱文)¶
¶
　　李唐虎溪三笑圖¶
¶
　　余嘗遊匡山至虎溪未入東林寺首見一亭扁曰三¶
笑因問其故謂晉逺師以陶淵明陸修静且語且别¶
握手相忘遂犯送客不過虎溪之戒乃相顧各掀髥¶
<pb:KR3h0054_WYG_014-3b>¶
而去今觀李唐此圖千載遺風具存人生不與路為¶
讎二三子何哂之有¶
¶
　　紹興庚午季春十一日陳壽題¶
¶
　　偶然行過溪橋正自不直一笑三人必有我師不笑¶
不足為道人生一笑良難莫問是同是别青山相對¶
無言谿聲出廣長舌　　山村老拙仇逺敬書時年¶
七十一¶
¶
　　元亮纘孔業修静研耼𤣥逺公學瞿曇髙居著幽禪¶
<pb:KR3h0054_WYG_014-4a>¶
人異道豈殊萬散一固全目擊輒有得參㑹各囅然¶
胡為老緇褐蹈舞喜欲顛謾道遺其身襟袖猶褊褼¶
彼酣適酒趣尚不醒者傳俗吏浪自苦窺管持知天¶
¶
　　永康胡長儒奉題¶
¶
　　龍圖燕穆之楚江秋曉卷¶
¶
　　燕龍圖在王府以徳業自勵後世乃以能畫稱觀此¶
足見其藝之不凡但恨為此所掩噫以顔魯公之政¶
事而世亦以書稱可見學之不可不慎也乙丑二月¶
<pb:KR3h0054_WYG_014-4b>¶
門山老樵齊郡張紳¶
¶
　　燕尚書生有巧思能奮志功業圖畫特其一事耳在¶
燕府侍書時王求畫一筆不肯與盖恐王之志尚偏¶
也故其畫罕見於世此卷筆力遒媚其在早年所製¶
¶
　　無疑也　　　　　　　呉郡張適識¶
¶
　　江水滔滔日夜流㠶檣來去幾曽休畫圖不盡古今¶
意感慨令人憶壯遊　　俞貞木¶
¶
　　初晰澹㣲茫猿啼楚江曉恬風展波鏡千里㵼瀰渺¶
<pb:KR3h0054_WYG_014-5a>¶
起語船上人驚飛㟁邉鳥行裝亂填委徒御争紛擾¶
川后弭安流天呉沕深窈隂霾斂遙翳目㫁秋旻杳¶
響枻節歌長翔颿逗風小人生等萍寄奔渉何時了¶
旅思協悲端羈情重憂悄忠忱不可見永弔鳴寒篠¶
回首噭湘纍蒼山亂雲繞　　卞同¶
¶
　　䑓城路　黄陵廟下瀟湘浦依稀少年羈旅夢澤風¶
生渚宫花落收盡峽雲巫雨長天帶水正日出三竿¶
客船猶艤四望蒼蒼秋光都在白蘋渚　流年暗驚¶
<pb:KR3h0054_WYG_014-5b>¶
易度向畫中空見舊遊如許鼓瑟人遙紉蘭事往誰¶
折芳馨寄與消魂凝佇待收拾閒情冩成新句心與¶
鴻飛空江烟浪裏¶
¶
　　去年秋友人謝彦起氏為孟敷陳孝亷索賦楚江¶
秋曉詞乆未能成今日偶過許瀾伯讀書房時夏¶
雨初霽軒窻朗徹因援筆賦此留瀾伯所歸諸孟¶
敷殊愧不工也¶
¶
　　洪武廿八年孟夏十有一日呉人王璲¶
¶
<pb:KR3h0054_WYG_014-6a>¶
　　大船駕㠶曉欲發小船載客客未絶行李匆匆不憚¶
勞湏臾㑹面湏臾别江濤洶湧聲如雷名利縈擾心¶
為催楚天秋髙何所有黄鶴磯頭多美酒便當吟笑¶
解金龜勿向風波空皓首　　彭城錢復¶
¶
　　七澤蒼茫曙色㣲眼中風景尚依稀疎林半隠黄陵¶
廟涼霧初消赤壁磯波動蒹葭涵石出沙喧鴻雁帶¶
霜飛令人却憶曽遊處濯足中流放櫂歸¶
¶
　　偶武孟¶
¶
<pb:KR3h0054_WYG_014-6b>¶
　　楚江秋向曙畫裏景依然旭日浮波面涼風動樹顛¶
同來桃葉渡相並木蘭船欲問西州信潯陽何處邉¶
¶
　　呉僧普震¶
¶
　　蒼茫巫峽曉搖落楚天秋神女千年廟商人萬里舟¶
詩中曽想賦畫裏每思游江海平生志窮經老一丘¶
¶
　　韓奕¶
¶
　　五更人語覺潮生估客帆檣候曉行樹色未分雲夢¶
澤雞聲已動漢陽城天空畫角吹霜盡月落銀河入¶
<pb:KR3h0054_WYG_014-7a>¶
斗横欲問楚南千古事至今江水為誰清¶
¶
　　呉郡陳寛(孟賢)¶
¶
　　南浦清霜覆荻花颺㠶一半去長沙鳳凰山近猿聲¶
急鸚鵡洲寒月影斜白髪此時傷九辯翠眉何處泣¶
重華天明莫上江樓望滿地西風正憶家¶
¶
　　彭城劉珏(廷羙)¶
¶
　　天連湘漢水悠悠水色㣲茫接素秋殘月已沉三國¶
恨亂雲初散九疑愁南方流落身将老西候蕭條客¶
<pb:KR3h0054_WYG_014-7b>¶
倦遊欲採蘋花悵無伴美人迢&KR0589;隔滄洲¶
¶
　　夢回江上算秋程水影迢迢積漸明落木西風連鄂¶
渚亂山髙浪隠湓城鐘邉野寺經僧起霜裏孤帆估¶
客行往事獨悲前席誤不從賈誼問蒼生¶
¶
　　葭菼蒼蒼白露晞蕭條江色帶㣲暉平沙雁逐寒潮¶
起野樹鴉隨亂葉飛漸見九溪如練浄尚憐三户似¶
星稀不堪昨夜南遊客愁向西風憶授衣¶
¶
　　長洲沈周¶
¶
<pb:KR3h0054_WYG_014-8a>¶
　　右一卷題計三十二人辭多不綠¶
¶
　　宋徽宗題宗室士雷湘鄉小景¶
¶
　　趙士雷官至襄州觀察使此圖為宣和秘府所藏之¶
一也卷髙一尺八寸長八尺有竒畫法二李汀沙樹¶
石金碧映帶鵁鶄鸂𪆟計十二種迴塘曲渚各臻其¶
¶
　　妙真佳品也　　　　　墨林山人¶
¶
　　湯叔雅霜入千林圖¶
¶
　　昔王充道送水仙五十枝與山谷先生欣然作詠凌¶
<pb:KR3h0054_WYG_014-8b>¶
波仙子生塵韈之句至今膾炙人口余欲水墨畫五¶
十枝俱梅號曰霜入千林圖凡落筆趣向疎澹稠疊¶
纎悉去處癖於七載而就所謂能事不受相促迫是¶
也他日此軸流傳名世之家為余愛惜之¶
¶
　　嘉泰改元嵗在辛酉季夏上休日江右湯正仲叔雅¶
書於丹丘寓舎云¶
¶
　　米敷文楚山清曉卷(小簡附)¶
¶
　　友仁承錄示文字深荷勤意併俟面謝友仁悚息再拜¶
<pb:KR3h0054_WYG_014-9a>¶
老樹筆間生竒石筆下出濃淡髙低逺近山隂晴一¶
半雲烟没漠漠江天杳杳空不勞施力自然中便於¶
沙際尋歸路却憶霜林葉不紅　　子昻¶
¶
　　冥冥濛濛方寸天不知所以然而然無根老槎濕風¶
烟霾雲懜懂栖蒼𤣥晴窻開卷作三叫看得米家神¶
氣小濃蘭塗墨幻東白污我瀟湘山色曉¶
¶
　　海粟老人(恠恠道人)¶
¶
　　楚山清曉畫圖成㸃滴烟雲不亂真被遇光堯名愈¶
<pb:KR3h0054_WYG_014-9b>¶
震宣和到此幾經春　　永嘉呉沂夫題¶
¶
　　呉融賦曉人服其妙元暉作清曉圖吾知其難况復¶
有楚山耶過庭出此卷狼山五峯蛾眉六合隠見雲¶
靄中晨光熹㣲人行鳥飛不足以盡其形容故詠歌¶
之當與李咸熈嵐烟晚晴許道寧秋山詩意同入能¶
¶
　　品　　　　　　　　　小山(江南張小山)¶
¶
　　濛濛烟樹楚江湄寂寞漁村䕶短籬雲夢舟中春睡¶
足醉餘猶記牧之詩　　鄧文原¶
¶
<pb:KR3h0054_WYG_014-10a>¶
　　綵筆悠悠閲嵗華白頭人競幾塵沙夕陽過盡春風¶
老空使吟箋説舊家(春風作悲風)¶
¶
　　觀復老叟八十八嵗書丙寅季秋七日李壽莊¶
¶
　　米敷文烟巒曉景(老米題)¶
¶
　　昔兄嘗赴呉江宰同寮語曰陳叔達善作烟巒雲巖之¶
意吾子友仁亦能奪其善昨晚出局過伯新家出近景¶
烟雲之狀友仁得其意耳襄陽老人米元章題¶
¶
　　襄陽米友仁作畫但畫意湏㬰筆硯間淋漓走元氣¶
¶
<pb:KR3h0054_WYG_014-10b>¶
　　雷門唐珙温如父題¶
¶
　　不見廬山五老峯九江秀色繞雲松㣲茫欲識圖中¶
意叠巘層巒翠萬重　　會稽夏泰亨(夏氏叔通白文)¶
¶
　　昔米芾嘗謁見宋帝於宣和殿帝乃從容顧芾問曰¶
聞卿復工畫然乎否乎芾適置友仁所筆楚山清曉¶
圖在懷袖間因即出以獻御覽則稱羨今觀元章墨¶
帖謂呉江宰同寮語陳叔達善作烟巒雲巖吾子友¶
仁亦能奪其善駉遂知元章沉痼於譽兒癖矣至正¶
<pb:KR3h0054_WYG_014-11a>¶
十五年乙未八月十又二日東原申屠駉敬書¶
於越州寓邸之戒得齋(申屠子迪)¶
¶
　　昔時米南宫父子同畫癖油然烟雨態千里入盈尺¶
近代宋尚書筆意妙欲逼置之几格間新舊莫辯識¶
應是前後身神㑹造化迹鴻濛迷日月澒洞飛霹&KR0430;¶
蒼崖晦中㫁天闕杳髙隔洪瀾漲無際龍虎移窟宅¶
農夫怨昬墊樵牧絶行跡破屋兩三家搖撼已傾側¶
得非杜少陵無乃陶彭澤簷茅委泥濘籬菊没狼籍¶
<pb:KR3h0054_WYG_014-11b>¶
空江無舟檝汗漫安所適披圖瞻青冥惆悵坐終夕¶
¶
　　(髙作宋未詳)　　　　　　　伯温(劉誠意基)¶
¶
　　一曲溪山類輞川何人筆意澹風烟月明鏡水秋無¶
影照見長虹貫客船浚儀趙友藺書於㑹稽山隂之¶
蘭亭(亷友白文)¶
¶
　　江上亂峯生暮烟隔江遙望水雲連西風戰艦今無¶
數不見米家書畫船　　錢用壬(成夫)¶
¶
　　二王書法翰林所宗米友仁畫見稱於南宫老子皆¶
<pb:KR3h0054_WYG_014-12a>¶
得夫家傳之妙者也南宫書不下二王米家書畫此¶
卷兼有之具眼者當知所寳矣¶
¶
　　嚴陵汪汝懋(以敬白文)¶
¶
　　過雲含雨濕層巒江樹和烟曉色寒何似清秋凌絶¶
頂山青雲白望長安¶
¶
　　米家父子擅名流一紙千金未足酬本與蘓黄為後¶
進豈期章蔡是同遊　　京兆宇文公謙(子貞)¶
¶
　　米敷文瀟湘長卷(三紙連屬計一丈二尺)¶
¶
<pb:KR3h0054_WYG_014-12b>¶
　　元暉戲作(題畫上)¶
¶
　　夜雨欲霽曉烟旣泮則其狀類此余蓋戲為瀟湘冩千¶
變萬化不可名神竒之趣非古今畫家者流畫也惟是¶
京口翟伯壽余生平至交昨豪奪余自秘著色袖卷盟¶
於天而後不復力取歸往嵗掛冠神武門居京口舊廬¶
以白雪詞寄之世所謂念奴嬌也¶
¶
　　洞天晝永正中和時候涼飈初起羽扇綸巾雩詠處水¶
遶山重雲美好雨新晴綺霞明麗全是丹青戲豪攘横¶
<pb:KR3h0054_WYG_014-13a>¶
卷誓天應解深秘　留滯字學書林折腰緣為米無機¶
渉世投組歸來欣自肆目仰雲霄醒醉論少卑之家聲¶
接武月旦評吾子慿髙臨望桂輪徒共千里¶
¶
　　昨與呉傅朋蜀冷金牋上戲作一幅比與達功相遇知¶
亦為此郎奪因追省此詞䟦於小卷後舊曽冩寄蔡天¶
任以白雪易其名舊名可謂惡甚¶
¶
　　懶拙老人元暉(叠篆友仁二字印)¶
¶
　　米元暉作逺山長雲出没萬變古未有輩安得匹紙¶
<pb:KR3h0054_WYG_014-13b>¶
以盡其筆墨之妙乎至於林麓近而雄深岡巒逺而¶
挺㧞木露榦而想髙茂水見涯而知渺瀰皆發於筆¶
墨之外此常人所難元暉之所易也達功他日以此¶
示之儻以為知言則當得山川之勝卧以遊之紹興¶
五年七月二十日㑹稽關注書¶
¶
　　達功下第後便有放浪山水意米元暉作招隠圖僕以¶
為此公未宜置丘壑中也　謝伋伯思父¶
¶
　　頃在京師時方允迪嘗示僕以和人求米元暉畫楚¶
<pb:KR3h0054_WYG_014-14a>¶
山清曉圖詩恨未見其畫也今觀元暉此畫自云夜¶
雨初霽曉烟旣泮其狀類此豈其所為瀟湘千變萬¶
化乆落人間亦楚山圖中之一也¶
¶
　　㑹稽韓滸懋遵書¶
¶
　　畫手自髙前輩雲山已屬吾曹若㑹瀟湘物色便當¶
¶
　　醉讀離騷　　　　　　籛後人端禮處和¶
¶
　　丘壑之士乆寂寞則起朝市之念朝市之士乆喧囂¶
則懷丘壑之放古今之理一也予贊治丹丘雖環郛¶
<pb:KR3h0054_WYG_014-14b>¶
皆山可以拄頰而霞城雲嶼亦得駕言窮覽然塵纓¶
之所羈束終不能瑩心而醒目米西清所作瀟湘圖¶
曲盡林阜烟波之勝遐想鷗鳥之樂良不可及紹興¶
十七年三月廿二日鄱陽洪适書¶
¶
　　元暉戲作横幅直造北苑巨然妙處開卷恍然如行¶
下蜀棲霞烟雨中益増土思之念紹興丁夘三月壬¶
午南豐曽惇題¶
¶
　　僕十五年前見此畫把玩不能去手今復開卷恍如¶
<pb:KR3h0054_WYG_014-15a>¶
夢寐不知老之將至云爾錢端禮書於東陽郡齋紹¶
興五月十有四日¶
¶
　　紹興庚午十一月二十日姑蘇曹筠觀於平江余氏¶
之西園¶
¶
　　昔陶隠居詩云山中何所有嶺上多白雲但可自怡¶
恱不能持寄君余深愛此詩屢用其韻䟦與人軸卷¶
漫書一二於此其一山氣最佳處卷舒晴晦雲心潛¶
帝鄉者願作桑波君其一與翟伯壽横披書其上云¶
<pb:KR3h0054_WYG_014-15b>¶
山中宰相有仙骨獨愛嶺頭生白雲壁張此畫定驚¶
倒先請喚人扶着君紹興辛酉嵗孟秋初八日過嘉¶
禾獲再觀懶拙老人米元暉書¶
¶
　　憶年十六時識達功於檇李後七年得詞塲名第行¶
卷贄謝諸公米老為兵部侍郎謁之之明日親袖啟¶
扣旅舎立湏予出乃肯去轉眼三十年二君乆歸山¶
丘予亦老矣觀此使人太息¶
¶
　　淳熈己亥夏四月七日鄱陽洪邁景盧¶
¶
<pb:KR3h0054_WYG_014-16a>¶
　　蔡天啟作米襄陽墓志言元符初進其子所畫萬里¶
長江圖時元暉年尚少其小筆已知名當世矣方此¶
老亡恙時諸公貴人求索者日填門不勝厭苦往往¶
多令門下士傚作親識元暉二字於後嘗自言遇合¶
作處渾然天成荐為之不復相似此卷寂寥簡短不¶
過數筆而淺深濃澹姿態横生使人應接不暇蓋是¶
其得意筆自其云亡畫益難得矧題識皆一時名勝¶
之士終日把翫不能去手也¶
¶
<pb:KR3h0054_WYG_014-16b>¶
　　淳熈辛丑二月中休梁谿尤袤題¶
¶
　　水際天低岸遠山腰霧卷雲鋪擬喚松江小艇歸來¶
好趂蓴鱸　　建袁說友起巖書於池陽郡齋¶
太湖水入霅溪寒叠嶂連山幾萬般此景古今無盡¶
藏總歸懶拙一毫端　　籛後人聞詩書¶
¶
　　僕昔嵗南遊繫舟黄陵廟下適江山風雨歎古詩人¶
不能賦今觀米公山水瀟湘舊遊隠然似夢¶
¶
　　紹興乙丑清明後兩日洛陽朱敦儒題¶
¶
<pb:KR3h0054_WYG_014-17a>¶
　　淳熈己亥中夏廿八日新安朱熹觀於江東道院¶
元暉作字作畫深得南宫筆法非特能繼其家聲亦¶
不負山谷兩詩也紹興丁夘三月壬午南豐曽惇觀¶
於丹丘郡齋¶
¶
　　余嘗客毘陵一葦太湖舊矣去之六年風朝月夕每¶
思怒濤裂山澄漪見雲夢寐間時一往焉觀此恍然¶
所謂逃空谷而喜聞足音者¶
¶
　　紹興十七年三月廿二日鄱陽洪适書¶
¶
<pb:KR3h0054_WYG_014-17b>¶
　　此畫今為中朝第一誠可寳而愛也紹興乙巳錢端¶
禮書¶
¶
　　元暉冩山水真態出人意表觀之者如登髙臨逺有¶
超出塵外之想紹興庚午十一月中澣日姑溪曹筠¶
䟦¶
¶
　　米元章品題諸家山水得其妙處意謂未離筆墨畦¶
逕晚乃出新意冩林巒間烟雲霧雨隂晴之變以為¶
横披元暉蓋傳家法也　　温革叔皮父¶
¶
<pb:KR3h0054_WYG_014-18a>¶
　　此軸紙墨俱不甚精而造㣲入妙乃爾使得妙墨佳¶
楮固當益竒善御者羊腸九折亦中鸞和之音端非¶
虚語紹興丙子春仲三山林仰書¶
¶
　　東坡云論畫以形似見與兒童鄰觀元暉此軸則此¶
已參公活句之妙　　　處和父¶
¶
　　予理圃於鄱城之西偏所謂蠙洲者江山横前烟¶
雲吐吞晴隂朝暮千變萬態有口不能說也誰能起¶
懶拙老人於九原為我冩貌耶¶
¶
<pb:KR3h0054_WYG_014-18b>¶
　　淳熈六年四月七日野處洪邁景盧書¶
¶
　　建陽崇安之間有大山横出峯巒特秀余嘗結茒其¶
顛小平處每當晴晝白雲坌入窻牖間輒咫尺不可¶
辨嘗題小詩云閒雲無四時散漫此山谷幸乏霖雨¶
姿何妨媚幽獨下山累月每竊諷此詩未嘗不悵然¶
自失今觀米公所為左侯戲作横卷隠隠舊題詩處¶
似已在第三四峯間也又得并覽諸名勝舊題想像¶
其人益深歎息淳熈己亥中夏廿九日新安朱熹仲¶
<pb:KR3h0054_WYG_014-19a>¶
晦父書於江東道院¶
¶
　　萬里江天杳靄一村烟樹㣲茫只欠孤篷聴雨恍如¶
身在瀟湘¶
¶
　　淡淡曉山横霧茫茫逺水平沙安得綠蓑青笠往來¶
泛宅浮家¶
¶
　　淳熈辛丑中春十八日梁谿尤袤觀於秋浦¶
¶
　　余讀賈誼度湘水賦其言造託湘流之意悲矣恨未¶
身到也今觀米公横卷而弔原思賈使人興懷愧無¶
<pb:KR3h0054_WYG_014-19b>¶
徤筆以賦之¶
¶
　　淳熈辛丑三月上已日建袁說友起巖甫書於池陽¶
清静寮(𨽻書)¶
¶
　　雨山晴山畫者易惟晴欲雨雨欲霽宿霧曉烟已泮¶
復合景物昧昧時一出没於有無間難狀也此非墨¶
妙天下意超物表者㫁不能到故侍郎米公或得之¶
必寳玩珍愛靳不與人與人而又戒其勿他與也淳¶
熈辛丑秋八月吉籛後人聞詩子言書¶
¶
<pb:KR3h0054_WYG_014-20a>¶
　　淳熈丁未旻天季月重陽前一日洙泗時佐季雄獲¶
觀於蘄春郡齋(𨽻古　滕國時氏印)¶
¶
　　齊郡張紳觀於陳氏春草堂¶
¶
　　瀟湘圖考¶
¶
　　故宋兵部侍郎襄陽米公友仁元暉所畫瀟湘圖一¶
卷其自題識凡兩見南渡後諸名勝䟦語凡若干人¶
而文公朱夫子手澤又先後出也此圖之末自署曰¶
元暉戲作且有印文曰元暉其上一字與其父禮部¶
<pb:KR3h0054_WYG_014-20b>¶
公之字皆從此者蓋豫章黄太史嘗得此古玉印因¶
命為侍郎字而以授且作二絶句贈禮部以述此意¶
今見山谷集中圖有别紙侍郎前題自謂夜雨初霽¶
曉烟旣泮其狀類此蓋戲為瀟湘冩變化神竒之妙¶
而不言其題為何名或曰是即所謂楚山清曉圖者¶
然卷内韓懋遵云元暉楚山清曉圖恨未見今觀此¶
紙亦楚山圖中之一則自别有楚山清曉圖矣而洪¶
文惠直書此卷曰米西清所作瀟湘圖則此固自為¶
<pb:KR3h0054_WYG_014-21a>¶
瀟湘圖也又侍郎自謂京口翟伯夀昨豪奪余自秘¶
著色袖卷盟於天而後不復力取歸者别卷也又自¶
謂昨與呉傅朋蜀冷金箋作一幅比與達功遇知亦¶
為奪去者又别卷也後題自謂用陶隠居韻作白雲¶
詩其一與翟伯壽横披書其上者又别卷也前題不¶
知年後題紹興辛酉過嘉禾再觀則紹興十一年也¶
赴召為兵部侍郎至十五年以敷文閣待制提舉神¶
祐觀奉朝請蓋髙宗好米禮部書而侍郎得其家法¶
<pb:KR3h0054_WYG_014-21b>¶
故眷遇之厚如此伯壽名耆年參政汝文之子而邢¶
恕外孫也此其人姓字在前後題屢見蓋知畫者哉¶
傅朋名說其外大父王逢原逢原妻呉氏王荆公妻¶
之女弟也逢原蚤死呉不嫁有遺腹女嫁呉思禮而¶
生說即傅朋也以書名當世而元暉乃以古書法作¶
畫傅朋固知之矣然此卷不言為何人作乃曰比與¶
達功相遇諸䟦語多言達功至朱夫子獨云米公所¶
為左侯戲作横卷則其人蓋姓左氏而字達功也卷¶
<pb:KR3h0054_WYG_014-22a>¶
内謝伯思云達功下第後元暉作招隠圖洪文敏亦¶
云憶年十六時識達功後七年得詞塲名則達功固¶
名進士矣凡諸䟦語其人大抵皆可考見¶
¶
　　闗注字子東㑹稽人一曰錢唐人嘗為太學博士此¶
題紹興五年則其登進士第時也¶
¶
　　謝伋字伯思一字景思上蔡人參政克家之子以文¶
名嘗為太常少卿¶
¶
　　錢端禮字處和嘗為婺州守此凡三題故其一云書¶
<pb:KR3h0054_WYG_014-22b>¶
於東陽郡齋其一特書紹興己巳則十九年也¶
洪适字景伯鄱陽人忠宣公浩之長子乾道元年為¶
左僕射諡文惠兩題皆在紹興十七年三月其一作¶
十五年蓋七字已損或妄填冩作五字耳是時通判¶
台州至十一月以言者罷去¶
¶
　　曽惇字谹父南豐人右僕射布之孫也兩題皆紹興¶
丁夘則十七年惇知台州與洪文惠不相能而文惠¶
罷去時也惇嘗上詩秦檜稱為聖相故有台州之命¶
<pb:KR3h0054_WYG_014-23a>¶
朱敦儒字希真洛陽人以詩名此紹興乙丑則十五¶
年也嘗仕為館職矣旣告老去至二十五年秦檜孫¶
塤欲學詩因薦以為鴻臚少卿¶
¶
　　曹筠姑蘇人紹興廿五年殿中侍御史湯鵬舉言筠¶
因檜薦為䑓臣凡有所陳盡出於檜詔奪職罷祠此¶
題紹興庚午則二十年也¶
¶
　　洪邁字景廬文惠弟也以博學宏辭賜第仕至翰林¶
學士諡文敏兩題皆淳熈六年己亥是時閒居鄱城¶
<pb:KR3h0054_WYG_014-23b>¶
其一自署其姓名上曰野處者孝宗御書以賜之也¶
尤袤字延之無錫人嘗侍光宗春坊官至禮部尚書¶
諡文簡此凡兩題皆淳熈辛丑二月時通判池州故¶
其一觀於秋浦辛丑者八年也¶
¶
　　袁說友字起巖建安人嘉泰三年由同知樞宻為參¶
知政事凡兩題其一書尤文簡辛丑題後云書於池¶
陽郡齋其一云淳熈辛丑書於池陽清浄寮則自平¶
江守赴召後為池守時也¶
¶
<pb:KR3h0054_WYG_014-24a>¶
　　錢聞詩字子言此不書姓字但云籛後人者固錢氏¶
也成都人嘗知南康軍與朱夫子交此兩題皆在淳¶
熈辛丑是嵗三月朱夫子自南康東歸而此題在八¶
月則子言已上任矣卷内錢端禮亦或書籛後人者¶
子言弟也¶
¶
　　時佐者字季雄魯人嘗為蘄州守此淳熈丁未書於¶
蘄春郡齋則十四年也¶
¶
　　又有韓滸者字懋遵㑹稽人林仰者三山人其字未¶
<pb:KR3h0054_WYG_014-24b>¶
聞温革者字叔皮不知何郡人云¶
¶
　　惟朱子手澤傑然特出為百世所尊仰前題但云淳¶
熈己亥中夏廿八日新安朱熹觀於江東道院後¶
題則自述其建安結茒處雲山之勝因記其舊題云¶
閒雲無四時散漫此山谷幸乏霖雨姿何妨媚幽獨¶
且言今見此卷隠隠舊題詩處似已在第三四峯間¶
其末所書年月姓名及所在書處皆與前題同但此¶
為廿九日而姓名下有仲晦父三字以雲谷考之則¶
<pb:KR3h0054_WYG_014-25a>¶
其地蓋即雲谷而結茒處即晦菴也己亥為淳熈六¶
年自去嵗差知南康軍辭不允是嵗三月到任此題¶
皆在五月乃到任後其曰書於江東道院者姑熟有¶
郡齋曰江東道院而此自在南康也¶
¶
　　蓋嘗歴觀卷内年月紹興五年者趙忠簡張忠獻並¶
相方欲恢復中原而岳武穆建功時也十一年者秦¶
檜主和議搆害武穆時也自是十數年間皆秦檜用¶
事而國勢止於東南矣淳熈以來則在湯思退和議¶
<pb:KR3h0054_WYG_014-25b>¶
旣成之後於是東南勢定而不復有志於中原矣又¶
歴觀卷内人姓名曽惇曹筠皆諂事秦檜者固不足¶
道而朱希真亦不免為檜所起洪氏兄弟雖皆一時¶
重望而亦嘗為湯思退門客不免沮張忠獻配享髙¶
廟之議若袁說友之參大政乃在韓侂胄禁偽學之¶
日則其人(此下皆闕)¶
¶
　　此考為王彛常宗先生叙列先生居崑山又徙嘉¶
定少貧讀書天台山中目楊鐵崖為文妖後與髙¶
<pb:KR3h0054_WYG_014-26a>¶
太史啓同坐魏觀事卒時稱其為文精嚴縝宻於¶
此考見之矣惜乎失去後一紙不害其為缺文也¶
¶
　　小米瀟湘圖卷再題自珍僕從稍知時慕為杭之張¶
氏所蓄髙價而錮吝人罕獲見後遊杭兩度仲孚亦¶
辱往來但啟齒借閲便唯唯而終弗果今七十五年¶
矣意餘生與此圖㫁為欠緣亦歎仲孚忍為拂人意¶
事兹廷貴忽爾送至猶景星鳯凰為之薫沐者再得¶
一快睹忽然三湘九疑瀰漫尺楮如朱夫子之題象¶
<pb:KR3h0054_WYG_014-26b>¶
内見畫錢子言畫表求象斯圖之妙盡括於二作矣¶
又有王常宗先生一一論疏諸名勝出處之迹無餘¶
辭誠為翰墨之寳設使著色袖卷楚山清曉冷金蜀¶
牋等筆尚在恐亦無此爛漫之題信乎仲孚之知重¶
亦可謂之不俗矣　　　後學沈周¶
¶
　　米元暉司馬端衡詩意卷¶
¶
　　山稠隘石泉¶
¶
　　宻宻萬山重一派哀湍㵼此志入瑤琴當有知音者¶
<pb:KR3h0054_WYG_014-27a>¶
潺潺石澗溜¶
¶
　　峯迴石路轉足可娯瞻聴其中如有屋便是醉翁亭¶
萬頃長江水接天中有峯巒聳蒼綠清宵影蘸白蟾¶
蜍浩浩澄波見寒玉少陵詩名冠古今一生苦吟吟¶
不足端衡冩作無聲詩留與拙堂伴幽獨¶
¶
　　次仲¶
¶
　　司馬君實米元章徳行文采皆本朝第一等人恨余¶
生晚不及前輩今觀二公墨妙追想終日為之&KR0099;然¶
<pb:KR3h0054_WYG_014-27b>¶
二公非畫師何廼精絶至是豈鳳雛驥子其天資超¶
詣種種自不同乎癡叟田如鼇書¶
¶
　　紹興十八年九月二十六日¶
¶
　　端叔集少陵詩句已自可喜又摘其可畫者為圖得¶
元暉端衡墨妙朝夕展玩其胷中丘壑定自不凡夢¶
山王珉中玉書¶
¶
　　紹興己巳秋九月十有九日金華王與道觀於冝春¶
郡齋¶
¶
<pb:KR3h0054_WYG_014-28a>¶
　　米元暉司馬端衡二畫如王謝子弟别有一種風流¶
¶
　　景晉¶
¶
　　少陵詩句超軼絶塵非後人可及二公墨妙灑落不¶
羣非碌碌者能辦亦可謂三絶也洛陽愚叟富元衡¶
獲觀於富(闕)郡齋¶
¶
　　右米元暉司馬端衡隨意命筆黙以神㑹然元暉自¶
¶
　　成一家云　　　　　　宋景陽¶
¶
　　李龍眠華嚴變相圖¶
¶
<pb:KR3h0054_WYG_014-28b>¶
　　龍眠居士畫華嚴變相豈獨筆力超逸然此公性理¶
皆通誠可歎服也　　　庠謹書¶
¶
　　龍眠居士宿慧通親覩華嚴法界觀手畫毘盧妙相¶
好靈智所現非幻作諸神勇識以次來衣冠纓絡嚴¶
餙具乃至諸天諸大天福徳貴神八部等威慈並承¶
佛恩力各隨因地見形勢我思法雲頂中寳紫金光¶
聚超衆地一毛孔中一切見半月滿月諸寳王香雲¶
鬘雲宫殿雲重重單複牙含攝悲愍衆生故在世今¶
<pb:KR3h0054_WYG_014-29a>¶
我愚䝉得瞻仰願如童真法王子彈指開門入寳閣¶
普禮普讚盡未來與佛長住金剛定¶
¶
　　邵菴道人虞集伯生賛¶
¶
　　前一題乃後湖居士丹陽蘓養直書惜此圖為舊人¶
摹本其鋪叙諸天八部龍神之妙不知真迹流落何¶
許得一瞻禮此生之幸也¶
¶
　　墨林¶
¶
<pb:KR3h0054_WYG_014-29b>¶
¶
¶
¶
¶
¶
¶
¶
¶
　　續書畫題䟦記卷二¶
¶
