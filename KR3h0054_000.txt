# -*- mode: mandoku-view -*-
#+TITLE: 書畫題跋記
#+DATE: 2019-03-29 21:17:54.765697
#+PROPERTY: ID KR3h0054
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR3h0054_WYG_000-1a>¶
　　欽定四庫全書　　　　　子部八¶
¶
　　書畫題䟦記　　　　　　藝術類一(書畫之屬)¶
¶
　　提要¶
¶
　　(臣)等謹案書畫題䟦記十二卷續題䟦記十¶
二卷明郁逢慶撰逢慶字叔遇别號水西道¶
人嘉興人是書分前後二集前集末有自識¶
云所見法書名畫録其題詠積成卷帙時崇¶
禎七年冬也後集無䟦則不知其成於何嵗¶
<pb:KR3h0054_WYG_000-1b>¶
矣其書皆即所見書畫録其題䟦初不以辨¶
别真贋為事故如趙孟堅所蔵定武蘭亭本¶
天聖丙寅一條范仲淹王堯臣米黻劉涇四¶
條年月位置皆與海寜陳氏渤海蔵真帖所¶
刻禇模本同盖以趙孟堅落水本原亦有范¶
仲淹題而禇模本原亦有孟堅印傳寫舛互¶
遂致混二本題䟦為一又如五字損本文徴¶
明䟦既載於前集第十卷作嘉靖九年八月¶
<pb:KR3h0054_WYG_000-2a>¶
二日下注云詳見續集而續集第二卷載此¶
䟦則作嘉靖十一年六月二十又七日同一¶
帖同一䟦一字不易而年月迥乎不同又前¶
集髙克恭仿米芾青緑雲山云詳見續集而¶
前集所載克恭名欵及至正戊子呉鎮題一¶
叚續集乃反無之沈周有竹居卷亦云詳續¶
集而徐有貞文林呉寛錢仁夫秦巘數詩與¶
前集所載乃前後倒互諸如此類皆漫無考¶
<pb:KR3h0054_WYG_000-2b>¶
訂至於前集所載宋髙宗畫冊梁楷畫右軍¶
書扇圖皆有水西道人題記當即逢慶所蔵¶
又第一至第四卷每卷之尾皆有崇禎甲戌¶
冬日収蔵題記核其嵗月亦即逢慶所自識¶
而皆未注某為所蔵某為所見體例尤不分¶
明特以採摭繁富多可互資㕘考者故併録¶
存之備檢閲焉乾隆四十六年十月恭校上¶
¶
　　總纂官(臣)紀昀(臣)陸錫熊(臣)孫士毅¶
¶
<pb:KR3h0054_WYG_000-3a>¶
　　總　校　官　(臣)　陸　費　墀¶
¶
¶
¶
¶
¶
¶
¶
<pb:KR3h0054_WYG_000-3b>¶
¶
¶
¶
¶
¶
¶
¶
¶
¶
<pb:KR3h0054_WYG_000-4a>¶
　　書畫題跋記序¶
¶
　　右書畫題跋十二卷為禾郡逢慶氏編輯其後序云余¶
生長江南幸值太平之日游諸名公間每出法書名畫¶
燕閒清晝共相賞激因録其題咏積數十年遂成卷帙¶
是編蓋訂於崇禎七年也噫亦難矣哉夫古人名蹟非¶
若經史子集之有板本可以行世而垂後所賴以傳者¶
非絹素楮墨之能不朽也或近而百年遠而數百年臨¶
摹既久以偽亂真古人之精爽隨世湮淪良可喟嘅是¶
<pb:KR3h0054_WYG_000-4b>¶
以宏覽博物之士或徵之同時或考之異代單詞片翰¶
足以表章前人之遺墨者莫不筆之卷軸載在著述使¶
淵雅者樂其搜羅討論者悉其真贋庶良工苦心不沒¶
於後人之紕謬此集録為古今商訂之一助也余往與¶
司農曹溶氏論古法書名畫謂千載而下孰辨其真偽¶
司農言甲申三月余留京師内府所蔵名蹟為人捆載¶
而棄於道路者充塞街巷予遣人羅致日夕縱觀别其¶
姸醜而第其甲乙余豈與昔賢同時安能必前人之不¶
<pb:KR3h0054_WYG_000-5a>¶
我欺哉其所見者廣則辨之益篤以此差自信耳又言¶
往哲題跋語必矜貴論有確據非意為去取漫加褒貶¶
也初得是編繼得續編十二卷而合諸司農之言其有¶
以啓予也夫逢慶姓郁氏字叔遇别號水西道人嘉興¶
人也康熙己巳重午日休陽汪森題¶
¶
¶
¶
<pb:KR3h0054_WYG_000-5b>¶
¶
¶
¶
¶
¶
¶
¶
¶
¶
