# -*- mode: mandoku-view -*-
#+TITLE: 書畫題跋記
#+DATE: 2019-03-29 21:17:55.240637
#+PROPERTY: ID KR3h0054
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 17
<pb:KR3h0054_WYG_017-1a>¶
　　欽定四庫全書¶
¶
　　續書畫題䟦記卷五¶
¶
　　明　郁逢慶　編¶
¶
　　雲林贈陳惟寅詩卷¶
¶
　　戲為七言近體奉寄惟寅徴君賢伯仲聊以寫久間之¶
懐耳倪瓚頓首上¶
¶
　　露下空階秋氣清一尊思為故人傾智囊自足包桓範¶
藝圃深期訪馬卿城郭雲迷紫騮迹江湖雨冷白鷗盟¶
<pb:KR3h0054_WYG_017-1b>¶
老兵得失初何損司馬虚夷有逺情¶
¶
　　人還希報數字以慰老懐十八日¶
¶
　　王孟端水墨小景(在宋牋上)¶
¶
　　逺山淡含煙疎樹晴延日亭虛寂無人秋光自蕭瑟¶
¶
　　九龍山人王紱¶
¶
　　曹雲西單條¶
¶
　　雲西老人戊子之夏五月既望為士英作雪關雲棧時¶
年七十七嵗¶
¶
<pb:KR3h0054_WYG_017-2a>¶
　　(雲西二字白文　有以自娛朱文玩世之餘朱文)¶
¶
　　薛尚功鍾鼎欵識册¶
¶
　　嘉熈三年冬十有一月朢後十一日外孫朝請郎龍知¶
臨江軍事楊伯㗁拜觀于二十四叔外翁書室¶
¶
　　後二十年弁陽周密得之外舅泳齋書房¶
¶
　　集金石錄者多矣尚功所編尤為精詣况其墨蹟乎¶
予舊於山隂錢徳平家屢閲之誠奇書也¶
¶
　　至正元年十二月甲子鑒書博士柯九思書於吳氏¶
<pb:KR3h0054_WYG_017-2b>¶
遜學齋¶
¶
　　元天目山禪師劉順法語(真蹟小真行書)¶
¶
　　蕭路教深達聖賢之道嘗以委順子自省其㫖世間萬¶
物各有數初不以逆而强致焉在乎知時識變樂天知¶
命者固能隨順世緣無甚罣碍孔聖以此一貫之道示¶
曽子領其㫖一唯而已維摩居士以一黙而談其不二¶
吾之諸祖或擎拳竪指或棒或喝皆示其委順之一方¶
便也老氏以天得一以清地得一以寧而發揚委順之¶
<pb:KR3h0054_WYG_017-3a>¶
道從上聖賢莫不以此而𫝊之後世倘欲别起一念殊¶
勝奇特之見以屬强為則不委順也其順之之理一委¶
之於造化豈聖人能轉之而凡人可料之惟貴深造逺¶
詣堅確不易其正念之士方能如是與凡聖混同一區¶
来去自繇由於萬象之表豈不慶快平生也哉又為銘¶
之曰天地萬物混同一區無罣無碍靈妙自如用之於¶
世不束不拘行之於時圓同太虚樂天知命順逆同途¶
不委不順吾何所圖風清月白洞徹吾廬¶
¶
<pb:KR3h0054_WYG_017-3b>¶
　　天厯二年西天目山師子正宗禪院逆流沙門劉順敬¶
書¶
¶
　　楊補之畫梅一幀(在絹素上)¶
¶
　　豔愛江南楊補之每將尺素寫冰姿暗香疎影渾如舊¶
¶
　　遮莫髙樓玉笛吹　　　　曲江錢惟善¶
¶
　　老梅誰冩小江南太極心香個個含淡月半籠清絶處¶
¶
　　恍疑仙子謫塵凡　　　　王汝玉¶
¶
　　梅花得意先羣芳雪後追尋笑我忙折取一枝懸竹杖¶
¶
<pb:KR3h0054_WYG_017-4a>¶
　　歸来隨路有清香　　　　都穆¶
¶
　　春色到家園樹樹梅如雪怪底暗香清浮動黄昏月¶
¶
　　袁尊尼¶
¶
　　鮮于奉常草書昌黎琴操四章(真蹟書後欵云)¶
¶
　　鮮于樞為國寳先輩書國寳書法臻妙家藏秘蹟¶
甚多吾札何足以汙几案愛忘其醜長者事也¶
¶
　　梅道人寫菜¶
¶
　　葉長闌干長花開黄金細直須咬到根方識淡中味¶
¶
<pb:KR3h0054_WYG_017-4b>¶
　　梅道人戲墨¶
¶
　　趙文敏白描淵眀像後行書歸来辭(真蹟在自製粉箋上横卷)¶
大徳四年春二月吳興趙孟頫書¶
¶
　　既書歸去来餘興未盡乃作竹石淵眀亦當愛此邪¶
¶
　　虚舘坐清暁髙秋零露時佳菊秀可餐寒葩含晚滋¶
芳馨發孤思冩此歸来辭餘興猶未巳𤣥玉生瓊枝¶
孰謂公子懐不與幽人期撫卷三歎息繄年非義熈¶
¶
　　姑蘓王行¶
¶
<pb:KR3h0054_WYG_017-5a>¶
　　松雪書歸去來辭前作淵明像後餘興未盡又作竹¶
石其風流瀟㪚可以想見予曾見人得一墓石乃東¶
坡作銘自書後亦作小竹以盡興二公之文采情致¶
大畧相類然也此松雪卷有王行題王行元末人殁¶
于難詩亦清雅錫山鄒氏家藏¶
¶
　　正德癸酉四月朔鄞陳沂志(陳氏魯南朱文)¶
¶
　　淵明曠世逸材出處卷舒匹之者鮮矣然恥向官折¶
腰達人每恨其褊豈先生託此以發歸來之興耶撫¶
<pb:KR3h0054_WYG_017-5b>¶
故園而不歸殉微官以自失先生固亦齒冷也此卷¶
乃松雪真蹟舊為錫山鄒氏珍藏今歸之楊氏七檜¶
山房癸巳夏蘇門山人叔嗣赴山西省燈下醉題(東藪¶
白文印)¶
¶
　　松雪作淵明像予見者數幅矣皆不若此卷為佳所¶
書歸去來辭用筆尤精不類他本其紙亦松雪齋自¶
製箋粉中隠起有八分書子昂二字可證也卷末復¶
作小竹石能令人想見古人雅致極為可愛舊為錫¶
<pb:KR3h0054_WYG_017-6a>¶
山鄒炫家藏嘉靖戊子夏予寓蘇王氏水閣中作溪¶
光詩成炫從弟煌偶見之求書一通以去更嵗餘煌¶
忽來予家自言携此詩歸得消其家門骨肉之禍其¶
事有出於意料之外者因以此卷為贈予辭之再四¶
委之而去瓊瑶之報甚可愧也甚可笑也癸卯歲十¶
月二十日五川居士楊儀書于萬卷樓中(楊夢羽氏白文　華¶
隂世家白文)¶
¶
　　右元趙文敏公手摩晋處士陶靖節先生像兼録其¶
<pb:KR3h0054_WYG_017-6b>¶
歸去來辭翰墨精妙楮隙復補以竹石且謂淵明亦¶
當愛此豈謂其辭中偶不及此耶讀其辭想見其為¶
人文敏公之尚友吾亦想見之矣苐靖節之孤松卓¶
有定見而文敏公之愛或博而不専非後學可輕議¶
也錫山鄒松石翁珍圖書甚富而於此尤珍之吾亦¶
想見其尚友矣然獨出以示予豈亦謂予知辭中趣¶
耶書以質諸有識者¶
¶
　　𢎞治己未中秋後二日賜進士及第翰林國史修撰¶
<pb:KR3h0054_WYG_017-7a>¶
華亭後學錢福誌(與謙朱文)¶
¶
　　元髙士楊竹西像賛名公題詠¶
¶
　　鄭元祐明德父　　抱遺叟楊維楨¶
¶
　　西磵居士蘇大年　　扶風馬文壁題¶
¶
　　楊竹西髙士小像　嚴陵王繹寫　勾吳倪瓉作松石¶
¶
　　勾吳髙淳元朴　　東海㪚民錢鼒¶
¶
　　席冒山人王逢　　(虚白道人茅毅靜慧)贊(四明鄭氏珍玩書記)¶
¶
　　(雲林水墨竹西圖左一松右有小竹平坡上王繹貌竹西髙士方巾深衣執杖立于坡間欵云)¶
¶
<pb:KR3h0054_WYG_017-7b>¶
　　楊竹西髙士小像嚴陵王繹寫¶
¶
　　勾吳倪瓉補作松石癸卯二月(倪書)¶
¶
　　三泖之水東流九峯之雲髙浮篤生隠人是為楊侯¶
楊侯之生才質具羙能濟之以方來之講學兼本之¶
以夙聞之詩禮此所以行修而文辭鬯而醇乃自號¶
竹西子欲追踪乎葛天民人謂其草𤣥之遐裔而不¶
滯於其出處進退此所以不戚戚於賤貧不汲汲於¶
冨貴既無慚於次公之頴脫亦無忝於大年之秀發¶
<pb:KR3h0054_WYG_017-8a>¶
此所以江海知名而畎畆躬耕夸非溢美論斯稱情¶
吾聞其初度在邇夀星騰輝乎&KR0873;水吾題其像既以¶
文若揆之心宜以禮能若此則忝千祀而一成純匪¶
但以八千嵗為秋春而已也¶
¶
　　至正二十二年壬寅嵗春二月遂昌山尚左老人鄭¶
元祐明徳甫題¶
¶
　　汝豈無相漢之籌而遽從赤松之遊汝豈無霸越之¶
筴而自理鴟夷之舟仙蹤寄乎葛杖勁氣吞乎吳鈎¶
<pb:KR3h0054_WYG_017-8b>¶
集平轍于戸外登歌吹于西樓不識者以為傲世之¶
叔夜識者以為在鄉之少游¶
¶
　　抱遺叟在雲間小蓬臺書(銕史白文印)¶
¶
　　竹西楊隠君神像贊　西磵居士蘇大年撰¶
¶
　　前不郎于漢庭後不簿于魏府倐然泉石之間樂與¶
漁樵為伍泣岐之淚未乾不惑之心自與乆知其為¶
懐玉之隠仙又行將為雞窠之老父此竹西翁所以¶
為天地之全人有光于四知之華譜也¶
¶
<pb:KR3h0054_WYG_017-9a>¶
　　(昌齡二字白文印西磵雲樵朱文印)¶
¶
　　須眉之蔚蒼胸懐之淵亮其所同者不異中人之規¶
模其所異者不同衆志之趣向抱豪傑之才而不屑¶
于濟用具輪囷之胆而不輕于肆放故揮金有五陵¶
俠士之風然愛客有四國公子之量當天下無事託¶
詩酒以娛嬉方海内爭雄逺侯王以髙尚所以冠林¶
宗之巾曵長房之杖放浪乎西疇南畆之間消摇乎¶
九峰三泖之上噫微斯人吾誰與望¶
¶
<pb:KR3h0054_WYG_017-9b>¶
　　扶風人馬文璧謹贊(漢伏波将軍子孫)¶
¶
　　挺立雪之標而陋執㦸之卑振關西之老而識天下¶
之奇量江海而不畦趨煙霞而不覊輕探囊之金玉¶
重集户之簮裾故瞻具乎雲間而譽流乎海隅但見¶
萬竹之西髙樓渠渠雲山不礙有琴有書蕭然為山¶
澤臞矯然為列仙儒長欣欣宇宙而襟韻自殊頫仰¶
¶
　　自如也　　　　　　　勾吳生髙淳敬贊(元朴白文印)¶
¶
　　薰然而嚴昂然而廉有龎其眉有長其髯巾消摇而¶
<pb:KR3h0054_WYG_017-10a>¶
簷服上古而襜其閒情若陸龜蒙其仙趣若劉海蟾¶
其動也以恬養智其靜也以智養恬燕處乎風篁之¶
西笑傲乎雲山之尖世方酣戰乎觸蠻吾方澹造乎¶
羲炎其豈杜徳機而物不可得覘者乎¶
¶
　　東海艾衲散民錢鼒敬贊于海上之飛鯨樓¶
¶
　　瞳碧而方氣清而蒼髪之短不如心之長有五畮之¶
園一鑑之塘日宴坐乎林堂物與我其相忘其泰宇¶
定而發天光者邪¶
¶
<pb:KR3h0054_WYG_017-10b>¶
　　席冒山人王逢敬題(梧溪王逢白文王元吉氏白文)¶
¶
　　雪鬢霜鬚山巾埜服進不榮於軒冕退不厭於草木¶
種數畆之田開一區之宇圖書左右雲山几席此非¶
商顔之顥翁即空同之僊客也¶
¶
　　虚白道人茅毅贊(東海遺老白文)¶
¶
　　鶴立長身大布襦緑光瞳子雪眉須才名耻列三王¶
後文物㸔来兩晉無牛度玉關廻紫氣龍眠滄海抱¶
遺珠憑君更著東維輩畫作雲林五老圖¶
¶
<pb:KR3h0054_WYG_017-11a>¶
　　靜慧(士明白文)¶
¶
　　雲林水墨竹一枝¶
¶
　　二月六日夜宿幻住精舎明日寫竹枝遺無學上人并¶
賦長句春水蒲芽匝㟁生閶門山色上衣青出郊已覺¶
清心目適俗寧堪養性靈花落鳥啼風嫋嫋日沉雲碧¶
思㝠㝠禪扉一宿聴漁鼓喚得愁中醉夢醒¶
¶
　　無住庵主寳雲居士懶瓚　甲寅¶
¶
　　窗前疎雨過石上晚雲生不是雲林叟無人有此清¶
<pb:KR3h0054_WYG_017-11b>¶
門山居士紳(張紳之印白文　士　行雲門山居白文　父朱文)¶
¶
　　痩倚清風玉一枝滄溟囘首已塵飛三生石上因縁¶
在應化遼東白鶴歸　　青城山人王汝玉(玉堂青翰)¶
以墨畫竹以言作贊竹如泡影贊如夢幻即之非無¶
覔之不見謂依幻人作如是觀¶
¶
　　丁巳逃虚子戲語(𨽻書)¶
¶
　　曉出閶門道西山滿意青金萱有遺墨寫得鳯皇翎¶
¶
　　東臯妙嚴¶
¶
<pb:KR3h0054_WYG_017-12a>¶
　　記得曽攜枕簟遊葑溪溪上草堂幽比来誰識賢君¶
子歸卧江南煙雨秋　　檉居杜堇¶
¶
　　寫竹仍題句僧房一宿淹如何書甲子猶學晉陶濳¶
鹿場居士寛(元博　此二詩題於詩斗上朱文)¶
¶
　　王叔明靈石草堂圖¶
¶
　　草堂之靈鍾山下靈石山中有草堂堂前森列皆石友¶
具服再拜庸何妨晴嵐入簾凝研席暖芸吹香撲書帙¶
客来無物欵清談旋束荆薪煮靈石¶
¶
<pb:KR3h0054_WYG_017-12b>¶
　　夢庵¶
¶
　　坐深殘醉醒簾捲草堂開擁座千峰出横空一鶴来¶
晚風松落子時雨石生苔却憶山中客披圖日㡬迴¶
¶
　　彭城劉鉉¶
¶
　　山中靈石碧嵯峨髙士茅堂住澗阿㡬樹松隂當户¶
密四時嵐氣入簾多依依猿鶴常相近寂寂親賓逺¶
不過遥望西岩泉落處臨風時詠考槃歌¶
¶
　　吳人錢紳¶
¶
<pb:KR3h0054_WYG_017-13a>¶
　　黄大痴水墨山水(在紙上横卷)¶
¶
　　溪山雨意(文夀承大篆書卷首)¶
¶
　　此是僕數年前寓平江光孝時陸明本將佳紙二幅用¶
大陀石研郭忠厚墨一時信手作之此紙未畢已為好¶
事者取去今復為世長所得至正四年十月来溪上足¶
其意時年七十有六是嵗十一月哉生明識¶
¶
　　(黄氏子　黄公望久白文　印朱文)¶
¶
　　青山不趂江流去數㸃翠收林際雨漁屋逺糢糊烟¶
<pb:KR3h0054_WYG_017-13b>¶
村半有無　大痴飛醉墨秋與天爭碧淨洗綺羅塵¶
一巢栖亂雲¶
¶
　　辭寄菩薩蠻筠庵王國噐題¶
¶
　　黄翁子久雖不能夢見房山鷗波要亦非近世畫手¶
可及此卷尤其得意者甲寅春倪瓚題¶
¶
　　梅道人山水(在絹素上)¶
¶
　　古藤隂隂抱寒玉時向晴窗伴吾獨青青不改四時容¶
¶
　　絶勝凌霄倚凡木　　　　梅花道人戲作并題¶
<pb:KR3h0054_WYG_017-14a>¶
王叔明聴雨樓圖(在紙上卷首篆書聴雨樓三字欵云玉雪坡下周伯温白文印)¶
至正二十五年四月二十七日黄鶴山人王叔明子盧¶
生聴雨樓中畫生名恒字士恒時東海雲林生同在此¶
樓¶
¶
　　雨中市井迷烟霧樓底雨聲無着處不知雨到耳根¶
来還是耳根隨雨去好將此語問風旛聞見何時得¶
蹔閒鐘動雞鳴雨還作依然布被擁春寒¶
¶
　　樵人張雨為盧山甫題時至正八年二月十一日¶
<pb:KR3h0054_WYG_017-14b>¶
也¶
¶
　　荆蠻民倪瓚　河濶樓低雨如洗祇疑身宿孤篷底¶
清晨倚檻看新晴依舊山光青滿几聴雨憐君隠市¶
中我憂徭役苦為農田間那得風波險朝朝愁雨又¶
愁風¶
¶
　　追和伯雨詩　　　　　東海倪瓚¶
¶
　　虚牖濛濛含宿霧瀑流磵響来何處江潮近向枕邊¶
鳴林風又送簷前去挾水隨雲自往還根塵不染性¶
<pb:KR3h0054_WYG_017-15a>¶
安閒多情一種嬌兒女淚滴天明翠被寒¶
¶
　　至正二十五年嵗在乙巳盧士恒攜至緑綺軒見示¶
輒走筆次貞居外史詩韻以寄意云陶蓬寄亭中人¶
暨諸名勝當不黙然也後十又八年四月九日瓚記¶
擬張外史倪隠君聴雨樓詩韻¶
¶
　　緗簾蹙浪縈香霧幽人高卧雲深處月明叢桂小山¶
空踈烟白鳥滄江去浮沉里社樂瀟閒大隠何妨市¶
井間抛却喧啾清洗耳草樓六月雨聲寒¶
¶
<pb:KR3h0054_WYG_017-15b>¶
　　易五六韻語前後乃協¶
¶
　　塵生兩耳何由洗喜聴雨聲茅屋底灑然心地自清¶
凉靜對爐薰時隠几乾坤納納懸壺中書田霑潤稱¶
書農也勝江湖風浪惡客舟飄泊怨秋風¶
¶
　　西磵老樵蘇大年(𨽻古)¶
¶
　　城市不著耳江湖留此心樓高人更靜惟有夜懐深¶
¶
　　醉翁¶
¶
　　倪隠君索和張外史聴雨樓詩走筆二首荅之¶
¶
<pb:KR3h0054_WYG_017-16a>¶
　　海氣襍嵐霧聴雨宜髙處風雨無時無倐来復倐去¶
搖摇心懸旛胡為不自閒老人曽聴雨無被不知寒¶
頭面都不洗聴雨重樓底兩耳任喧聒坐隠烏皮几¶
筆耕墨畦中自適如老農二仙隔今古神交在閬風¶
¶
　　堅白老人書于素行精舎¶
¶
　　一榻春聲雨滿樓杏梢㣲濕五更頭東風更緑江南¶
岸賣劔家家盡買牛¶
¶
　　荷氣香飄竹外樓雨聲滴碎采菱舟南風一夜生新¶
<pb:KR3h0054_WYG_017-16b>¶
漲魚鳥還知此樂不¶
¶
　　積雨生凉轉蓐收碧梧初霣滿城秋鄰家不識余心¶
樂也愛書聲在小樓¶
¶
　　天地嚴凝萬壑冰不堪寒雨灑孤燈一樓清氣猶宜¶
雪紙帳生春睡未能¶
¶
　　曲江錢惟善¶
¶
　　春雲靄江郭鳩鳴朝夢餘樓中雨颯至煩抱澹云除¶
歴歴樹聲亂蕭蕭窗影虛如何門外客泥潦役行車¶
¶
<pb:KR3h0054_WYG_017-17a>¶
　　勃海髙啟題¶
¶
　　山窗聴春雨冷氣襲病膚鋪床閉齋閣衣被熏香爐¶
風鐙苦屢挑夜茗亦再呼煩囂悉屏逐妙理在跏趺¶
憶子草樓底兹情還有無¶
¶
　　齊郡張紳¶
¶
　　承平時貞居張道師與雲林倪徴君並以翰墨風致¶
齊名吳中二人者亦雅相引重先君子與貞居游最¶
蚤余時以童子侍坐隅尚能記其丰采今先君久已¶
<pb:KR3h0054_WYG_017-17b>¶
棄諸孤貞居亦化去天下多故而余始得從雲林君¶
游至正乙巳季夏之九日余謁君於盧士恒氏之聴¶
雨樓獲觀近製詩若畫冲襟雅論令人塵慮灑然既¶
而士恒出此卷徴題二君之作具在因賦存殁口號¶
附於卷末以寓感慨之思云¶
¶
　　華陽洞裏烟霞閟靈石山中草木荒惟有小樓曽宿¶
處年年春雨滿滄浪¶
¶
　　黄冠野服神逾王畫筆詩篇老更竒白首故人無在¶
<pb:KR3h0054_WYG_017-18a>¶
者小窗殘燭雨来時¶
¶
　　尋陽張附鳳¶
¶
　　江雨飛来夜氣澄小樓髙處冷於冰聲畱蕉葉頻欹¶
枕影亂簷花獨對鐙逺客異鄉生白髪故人今夕擁¶
青綾致君堯舜慚無術思入湖天睡未能¶
¶
　　淮南馬王麟¶
¶
　　草樓聴夜雨春燈隔重簾瓶中新茗煮奩裏舊香添¶
風珮濳歸浦雲璈亂綴簷乍驚来湛湛更覺去纖纖¶
<pb:KR3h0054_WYG_017-18b>¶
頗被風相妬還疑雪與兼喜隨漁艇泊愁怕客窓淹¶
頭白盧貞士髙情苦未厭¶
¶
　　雲門山人張紳重題¶
¶
　　山風滿樓来雨脚耳底蕭蕭生逺情還丹化鶴度句¶
曲破屋無人住洛城酒停深夜蒼鐙在簾近餘寒濕¶
葉鳴板上漆書空爪迹繞簷依舊落春聲¶
¶
　　觀外史所題山甫盧隠君聴雨樓詩詞翰瀟洒令人¶
有超然之想噫故物也士恒其慎藏之四月三十日¶
<pb:KR3h0054_WYG_017-19a>¶
王謙寫於客舎¶
¶
　　更深樓外何蕭瑟半帶滄江逺樹風疑是千林霜葉¶
下坐殘一穂燭花紅斯人雅致今安在此夕幽懐孰¶
與同老我題詩成感慨雨聲有盡思無窮¶
¶
　　吳郡盧君山甫舊有聴雨樓山甫歿二十年而斯¶
樓尚存余抵吳惜不得見其人今其子士恒攜張¶
外史所題詩来示余余覽之不勝感慨遂為賦此¶
至正二十又五年四月一日檇李鮑恂書¶
¶
<pb:KR3h0054_WYG_017-19b>¶
　　奉題聴雨樓¶
¶
　　飛樓何凝隂雨氣正含霧蕭騷習羣霤淅瀝散髙樹¶
聲懸長風外坐想當瀑布習喧久漸息靜寂乃真趣¶
隂晴造化意年芳暗中度白髪如散絲憑君寫幽素¶
¶
　　開封鄭元¶
¶
　　雲林夜澄寂有雨瀰更佳漠漠著樹穩霏霏度簷斜¶
入靜意所便爭喧競浮誇弛張任槖籥細大無根芽¶
妙運出𤣥造至理忘紛拏變化本因妄聲聞耳生瑕¶
<pb:KR3h0054_WYG_017-20a>¶
不如且置之攝心靜無華危坐不須寐呼童剪鐙花¶
¶
　　卧龍山民王宥¶
¶
　　勝國之季兵變之餘前輩翰墨存者無㡬間或獲一¶
見如遇雞彝兕敦不由不使人忻豔也聴雨樓詩句¶
曲外史及一時名流所作詞翰兼美亦希世之寳也¶
呉中盧士恒父藏於篋中一日出示於余余展卷觀¶
之卷中作者多余故友兹覩其詞翰儼若覿彼風度¶
而不忍釋手也士恒宜珍藏於家慎勿輕示於人焉¶
<pb:KR3h0054_WYG_017-20b>¶
洪武二年春二月初二日呉僧道衍書¶
¶
　　層簷集飛霤深砌走鳴瀑餘聲殷天籟清氣入林屋¶
風波任喧洶燕坐瞑雙目寘身得蕭爽洗耳絶塵俗¶
香檖鬱水沉簾花映湘竹篝燈動春酌翦韭畱夜宿¶
與客對牀眠清談未云足¶
¶
　　金陵嚴瑄¶
¶
　　幽人愛樓居燕坐風雨夕髙簷瀉飛湍空除墮殘滴¶
傾耳疑枕流屏喧時岸幘江聲晚蕭蕭樹葉寒&KR0008;&KR0008;¶
<pb:KR3h0054_WYG_017-21a>¶
境絶迹更超趣澹情自適霽曉愜凭闌春深杏花色¶
¶
　　浚儀趙淑¶
¶
　　少年聴雨歌樓上銀燭昏羅帳壮年聴雨客舟中天¶
濶雲低斷雁呌西風　而今聴雨僧廬下鬢已星星¶
也悲懽離合摠無情一任空階㸃滴到天明¶
¶
　　右竹山先生所賦之詞今偶獲觀此卷因舉是詞¶
成甫俾書於卷末夫聴雨一也而詞中所云不同¶
如此蓋同者耳也不同者心也心之所發情也情¶
<pb:KR3h0054_WYG_017-21b>¶
之遇於景接於物其感有不同耳成甫中年人有樓¶
聴雨吾意其與在僧廬之下者同其情成甫乃曰¶
吾聴雨吾知在吾之樓而已遂書竹山姓蔣名捷¶
字勝慾義興人卷中諸先輩詩詞清新雅麗此首¶
亦足配之調寄虞美人　吳門韓奕¶
¶
　　聴雨樓諸賢記¶
¶
　　張雨字伯雨號句曲外史武林人學道三茅峰而才¶
名滿天下若虞文靖公黄文獻公咸推重焉先生妙¶
<pb:KR3h0054_WYG_017-22a>¶
於書人得片紙以為寳至今好事之家多蓄之客至¶
則相與為玩先生詩法黄太史清新髙邁不流於衆¶
雖元氏翰林諸公皆自以為不逮也¶
¶
　　倪瓚字元鎮號雲林生無錫人家最饒而先生脱畧¶
紈綺一事於翰墨作為詩章妙絶一世人欲不服自¶
不能不服也虞文靖公張外史伯雨深相契焉然先¶
生性癖傲物多忤于時元末棄家泛舟五湖三&KR0873;間¶
興至則捉筆寫烟林小景或竹枝偶流于市好事者¶
<pb:KR3h0054_WYG_017-22b>¶
爭貿之雖千金不靳也¶
¶
　　王蒙字叔明呉興人號黄鶴山人趙松雪之外孫也¶
素好畫得外氏法然不求妍於時惟假筆意以寓其¶
天機之妙為文章不尚矩度頃刻數千言可就君子¶
咸以豪士目之¶
¶
　　蘇大年字昌齡揚州人元之翰林編修天下亂寓姑¶
蘇為文章有氣不喜衰颯江海襟懐亦人中之豪也¶
饒介之號醉翁江西人元末寓姑蘇以踢宕自任工¶
<pb:KR3h0054_WYG_017-23a>¶
於書評者謂渠不減懐素至今人家多有之¶
¶
　　周伯温别號雪坡饒州人為人慎重為元氏左丞天¶
下亂流寓胥臺而無所就然妙於古篆得趙文敏公¶
遺意字頗肥而玉潤可愛士君子至今寳之¶
¶
　　錢惟善字思復松江人元末進士精於詩得杜子美¶
法不苟作作必致其妙¶
¶
　　張紳字仲紳濟南人慷慨激烈不瑣瑣於世事作為¶
詩文雖不經意而自成一家能議論終日亹亹不能¶
<pb:KR3h0054_WYG_017-23b>¶
休蓋北方豪傑之士為本朝浙江布政¶
¶
　　馬玉麟髙郵人為元長洲縣尹有政聲括蒼鄭明徳¶
先生有碑卒於偽呉¶
¶
　　鮑恂字仲孚嘉禾人元氏乙亥科易經進士為本朝¶
文淵閣學士為人慎重不可狎而學行名天下有學¶
易舉隅行於世後以事累卒於外¶
¶
　　趙淑字本初紹興人元氏乙亥科書經進士龍馬賦¶
為時所重稱然惟耿介不易與人交交必久為本朝¶
<pb:KR3h0054_WYG_017-24a>¶
太學博士而歿¶
¶
　　張明字来儀一名附鳳與髙啟行輩也治易攻於文¶
文學歐陽子縝密宛轉可愛雖前輩皆自謂不及也¶
本潯陽人避亂寓湖州為本朝太常博士而終¶
道衍字斯道姓姚氏姑蘇人𢎞才茂思為時所稱與¶
張来儀髙季迪輩皆以文字相頡頏而澡神浴徳則¶
非諸君所能及故天下皆以参寥濳子目之皇上龍¶
興以贊佐功封少師賜名廣孝蓋又與元之劉秉忠¶
<pb:KR3h0054_WYG_017-24b>¶
並稱云¶
¶
　　髙啟字季迪姑胥人身長七尺而妙於詩得唐人體¶
裁語精意圓句穏而情暢前輩有所不及為本朝編¶
修歸家以事卒¶
¶
　　王謙字鳴吉姑胥人以春秋學為府學教授¶
¶
　　王宥字敬助與髙啟游能文¶
¶
　　陶振呉江人有詩才然性不羈人或易之¶
¶
　　韓奕字公望呉之良醫也始與名僧游所云蔣竹山¶
<pb:KR3h0054_WYG_017-25a>¶
則義興蔣氏也以詞章名世其清新雅麗雖周美成¶
張玉田不能過焉¶
¶
　　右聴雨樓詩卷其間所載皆一世名士誠可寳也然¶
余觀卷中人品有三其至髙者聞而知之其次者事¶
而知之其又次者交而知之若伯雨張公元鎮倪公¶
其殆最髙聞而知之者歟自叔明先生以下余髫年¶
曽事之自来儀以下余少年曽交之總若干人皆能¶
以文章名世者也然自衍公外多乾沒無聞至如伯¶
<pb:KR3h0054_WYG_017-25b>¶
雨元鎮二先生若精金美玉不可泯滅况其負超邁¶
之才遺世獨立髙㓗無累周覽六合盡大觀而無遺¶
乎余㓜在鄉里時甞聞呉城盧士恒家存此卷欲一¶
見而不可得見者無不愛惜今吾友沈誠甫得之良¶
可賀也誠甫寄至亰索題始得焚香展卷清風凛然¶
毛骨頓爽予復何言姑述卷中作者諸先輩出處大¶
略以為諸賢之記誠甫姓沈名睿號存耕有大識善¶
吟與士大夫游予之布衣交觀斯卷者當仰其清風¶
<pb:KR3h0054_WYG_017-26a>¶
素範益厲其徳哉勿以吾言為謬¶
¶
　　永樂五年嵗丁亥二月初吉翰林侍讀學士奉訓大¶
夫錫山後學王達識¶
¶
　　右聴雨樓詩畫一卷元季及國初諸名公為吾蘇盧¶
山甫父子之所作也永樂間流落錫山沈誠甫氏誠¶
甫嘗求王内翰達善記卷中諸公出處之大略藏之¶
以為至寳中念淳熬擣珍非遇易牙不足以知其味¶
之美雲門韶濩非遇師曠不足以知其音之妙使後¶
<pb:KR3h0054_WYG_017-26b>¶
或非其人不視為箧中之故紙而覆諸醤瓿者鮮矣¶
聞吾相城沈翁孟淵博雅好古其子若孫多賢而且¶
才必能鑒賞乎此可以寳藏於永久不逺百里特以¶
奉翁翁一見之喜迺以厚禮荅之既而即瀕溪小樓¶
匾以聴雨置卷坐右暇日輒游玩諷詠恍若接諸公¶
之光儀而聆其謦欬也一時名人勝士登斯樓披斯¶
卷未嘗不心醉神怡斯樓之名遂擅勝於東南是雖¶
翁之髙致所就然亦豈不以斯卷之所在乎或曰諸¶
<pb:KR3h0054_WYG_017-27a>¶
公無恙日翁多親炙之者惜乎此卷不為翁作而為¶
盧氏故物也余謂不然夏后氏之璜封父之繁弱豈¶
為魯國而制耶魯之先公所得分噐子孫世守之以¶
為至寳斯卷也其璜也其繁弱也翁之子孫寳而守¶
之又奚知其為盧氏物邪翁之孫啟南出以示余僭¶
贅於左方云¶
¶
　　成化庚子清明日長洲陳頎識(永之白文味芝朱文)¶
¶
　　息齋墨竹(文)衡(山先生𨽻於卷首)¶
¶
<pb:KR3h0054_WYG_017-27b>¶
　　大徳癸卯夏四月息齋道人為蹇提舉鄉友作於王子¶
慶秘校家之寳墨齋¶
¶
　　僕觀息齋墨竹多矣此卷老嫩榮悴風晴備盡意度¶
尤可寳玩呉興趙孟頫題¶
¶
　　息齋墨竹雖曰規模與可蓋其胸中自有悟處故能¶
振迅天真落筆臻妙簡齋賦墨梅有云意足不求顔¶
色似前身相馬九方臯余於此公墨竹亦云¶
¶
　　大徳七年閏五月朢雪庵道人溥光謹題¶
¶
<pb:KR3h0054_WYG_017-28a>¶
　　道人天機精心胸飽冰雪揮灑墨篔簹清風掃炎熱¶
風晴與老嫩榮悴各分别珊瑚海底生琅玕挺奇節¶
儼如坐推篷昏目一光潔王孫美詞翰筆勢蟠屈鐵¶
偉哉老雪庵妙語重為説暮生何多幸従容獲披閲¶
此圖世所稀換卷歎三絶　　吕敬¶
¶
　　西清閣老李薊丘筆法妙過文湖州試拈雪繭翻墨¶
瀋淋漓掃作湘雲浮籜龍迸土翠胎綻秀出亭亭蒼¶
玉幹十莖五莖何必多老嫩風晴總堪玩堅貞苦節¶
<pb:KR3h0054_WYG_017-28b>¶
淩嵗寒裊娜新梢翔鳳鸞靈颷宛度珮環響璧月或¶
照蛟龍蟠薊丘薊丘難再得撫卷令人空唶唶品題¶
況有松雪翁従知價重千金直　　義陽偶桓(武孟白文)¶
息齋道人骨已仙紙上墨竹神猶全淇園萬幹總枯¶
死此幅自待畱千年丰姿瀟灑宛如玉顧我得覩崑¶
岡前汲泉便試竹罏茗一洗萬慮開雲天誰知珍重¶
承旨筆猶来景肅儕髙賢乾坤妙趣苟心㑹似勝俛¶
黙窺遺編雪庵老人通萬卷銀鉤鐵畫如扛椽古来¶
<pb:KR3h0054_WYG_017-29a>¶
人物誇道子傾城女色誰爭妍黄郎得此賁書屋玉¶
函金籥来何緣古人邈矣見心迹何由一拜聊隨鞭¶
¶
　　徐源敬題(仲山白文)¶
¶
　　十年一見黄叔度倐来自為清風吹手中所把薊丘¶
竹風晴老嫩凡數枝茆堂六月發蕭爽呼酒酧此瓊¶
林姿想當與可握筆際其用在手筆不知縦横妙用¶
竹神死手亦無用心能之道人之心竹之祖生生化化¶
無窮期松雪雪庵兩題辭書中有法後世師我因書¶
<pb:KR3h0054_WYG_017-29b>¶
法論竹法道理一致曽無歧卷中三物總神俊蟠螭¶
舞鳳㸔威儀還君什襲當秘惜雷雨破壁寜無時¶
¶
　　後學沈周題¶
¶
　　趙文敏秋郊飲馬圖¶
¶
　　皇慶元年十一月子昻¶
¶
　　右趙文敏公秋郊飲馬圖真蹟予甞見韋偃暮江五¶
馬圖裴寛小馬圖與此氣韻相望豈公心慕手追有¶
不期而得者耶至其林木活動筆意飛舞設色無一¶
<pb:KR3h0054_WYG_017-30a>¶
㸃俗氣髙風雅韻沾被後人多矣¶
¶
　　奎章閣學士院鑒書博士柯(九思)跋¶
¶
　　趙文敏枯樹圖(并賦)¶
¶
　　貞觀四年十月八日為燕國公書¶
¶
　　大徳三年九月二日吳興趙孟頫臨¶
¶
　　吾鄉子昻書畫二絶吾所不能觀此謂古人復生殆¶
無以過其知言乎　　　孟淳¶
¶
　　禇公書擥六朝衆長而成一家于代何獨枯樹賦而¶
<pb:KR3h0054_WYG_017-30b>¶
已子昻後數百年而一振豪頃奪其符而代之豈規¶
規學禇而能之抑胷中有所謂擥者也謂予不信有¶
¶
　　木居士在　　　　　　錢塘白珽¶
¶
　　禇登善書用𨽻法結體方嚴枯樹賦稍變迺従容於¶
度之中子昻落筆便得其意所謂不同而同者又繪¶
圖於前樹雖枯而潤蓋其根本而生意存焉爾觀此¶
信不徒作其所感當甚於子山也¶
¶
　　吳郡陳深(寧極齋)¶
¶
<pb:KR3h0054_WYG_017-31a>¶
　　木生天地間為風霜之所夭折不能竟其天年不幸¶
甚矣而騷人名士形諸賦咏著之翰墨精采百倍垂¶
於無窮實枯中之榮也余老且衰撫卷為重一慨¶
¶
　　九山人崈古(無盡藏白文)¶
¶
　　禇書此為精妙子昻晚筆最得其意甞聞賈師憲以¶
江上功景定初元拜右相錫宴宣勸内府出金寳噐¶
賜甚厚中有枯樹賦真蹟似道獨受此卷不敢辭今¶
不知流落何所信人間世曽何足以把玩哉喜見似¶
<pb:KR3h0054_WYG_017-31b>¶
人而慨然者係之矣至大二年季春十有一日為吳¶
門錢翼之題谷陽龔璛書¶
¶
　　趙集賢林山小隠圖¶
¶
　　大徳八年十二月二十日子昻¶
¶
　　林山小隠叙　　　　　吳郡徐霖子仁(詞多不錄)¶
苕水秋風動白蘋青錢學士玉為人山林物外别成¶
趣造化手中殊有神寒具漫𫝊誰㸃染京華髙卧不¶
埃塵馮君韞櫝長懐寳莫負當時此寫真¶
¶
<pb:KR3h0054_WYG_017-32a>¶
　　宗道得此圖因以自號其歸向可知矣余賞之不¶
足附記一律所幸亦同作卷中人耳癸亥重九吳¶
郡祝(允明)志¶
¶
　　蘇子愛奇石雪浪號齋居米氏寳晉墨摽榜亦復如¶
瞻兹小隠圖按境結林廬於焉寓祖述雅致私契余¶
因名實豈戾匪云賦子虛溪山在屋上流水走階渠¶
衆鳥鳴樹巔亦可觀跳魚耕釣托逺心城市即村墟¶
知子日無事垂簾惟讀書　　長洲沈周¶
¶
<pb:KR3h0054_WYG_017-32b>¶
　　展圖忽有契歎物畱待人金陵山水處松雪與𫝊神¶
子非滑稽口金門為弄臣亦非南昌尉忤世跡埋堙¶
但甘布衣老供稅作齊民白雲自怡恱暇則琴尊親¶
雖遭孔璋筆移文空爾陳　　嘉禾吕㦂¶
¶
　　松雪此圖全法董北苑大著色於絹素上溪山重疊¶
魚舎秧畦不異武陵風景真肥遯之區恍然如隔世¶
也¶
¶
　　黄鶴山樵鐵網珊瑚圖¶
¶
<pb:KR3h0054_WYG_017-33a>¶
　　鐵網網得珊瑚枝寄與東吳范髙士翠羽飛来毛羽寒¶
石化青羊叱不起金鼎夜煉天地根閉門不識桃花春¶
吳烟拂草瀛洲緑鳥嗁花落空愁人百壺美酒恣傾倒¶
銷盡春愁人不老却従鶴背看塵寰四海如杯嵩華小¶
黄鶴山中樵者王叔明畫并題¶
¶
　　天上仙人王子喬由来眼識天下士黄鶴山中卧白¶
雲使者三徴不肯起崑崙樹老盤金根青鸞對舞鏡¶
臺春昨朝贈我神錦段謂我九老仙都人閬苑花前¶
<pb:KR3h0054_WYG_017-33b>¶
因醉倒謫下人間容易老百花樓中作酒狂一聲鐵¶
¶
　　&KR1055;乾坤小　　　　　　玉崕生范立奉和¶
¶
　　王公獨得天然趣揮毫不效丹青士澹墨銀箋掃畫¶
圖琅玕屈鐵参差起碧苔暗水流石根深山花落黄¶
鸝春琴書几杖白晝靜何因致我塵埃人髙平之仙¶
非潦倒醉後狂歌不知老有約盧敖賦逺逰九㸃齊¶
¶
　　烟望中小　　　　　　豫章胡儼次韻¶
¶
　　升中文兄示及叔明王公所寄詩畫令(僕)品題之(僕)¶
<pb:KR3h0054_WYG_017-34a>¶
隨口和韻升中歎賞既久即命書以冠其巔云¶
¶
　　珊瑚千年生海底至寳終當遇竒士黄鶴仙人狡獪¶
徒笑蹋靈鰲輕掣起波濤洗盡泥沙根元氣尚帶龍¶
宫春裹藏什襲贈知己長生范老非常人明窗玩之¶
驚絶倒世間壹任韶華老釣竿猶記拂長柯三㸃神¶
¶
　　山眼中小　　　　　　顧禄奉題¶
¶
　　王公外家襲金紫不比尋常韋布士一時結納多譽¶
髦早嵗聲華倐然起閒移翠竹當雲根更有古樹枝¶
<pb:KR3h0054_WYG_017-34b>¶
含春自云珊瑚出鐵網投贈豈與塵中人范君相見¶
即傾倒喜盍朋簪成二老玉壺滿泛紫流霞痛飲狂¶
¶
　　歌天地小　　　　　　益齋王彥文奉和¶
¶
　　黄鶴山人多意氣真是髙亭老仙士揮毫彷彿如有¶
神怪石嶙峋筆端起琅玕玉樹生雲根畫圖奪得江¶
南春邇来遨遊東海上持贈玉崖之髙人兩翁相逢¶
遂顛倒醉裏不知天地老持竿共結滄洲期一釣猶¶
嫌六鰲小　　奉和黄鶴山樵贈范玉崕詩韻¶
¶
<pb:KR3h0054_WYG_017-35a>¶
　　東蒙李仁¶
¶
　　黄鶴山中名畫史自昔才華冠多士淋漓醉墨寫幽¶
篁翠旓搖搖拂雲起古樹槎牙鐵石根虬枝糾結江¶
南春苕華空繞外家宅玉堂仙去今何人清尊却憶¶
花前倒憂樂只應懐范老畫圖難寄相思心滄溟浩¶
¶
　　渺珊瑚小　　　　　　安湖老人王士顯¶
¶
　　廷珪墨掃金花紙知是香光老居士鳳向髙岡時一¶
鳴龍従碧海雙飛起紫苔蒼蘚㸃雲根占盡湖山無¶
<pb:KR3h0054_WYG_017-35b>¶
限春上題詩句添藻麗逺贈髙平英偉人此圖當時¶
俱壓倒我亦倡酬繼諸老髙堂落筆風雨驚不覺氣¶
¶
　　吞雲夢小　　　　　　沈瑜奉和¶
¶
　　玉崖命和前韻謹賦詩曰¶
¶
　　山骨嶙峋浸秋水虎視眈眈如胄士青鸞三五閬風¶
来下立瑶階不飛起坡頭有樹蟠虬根上淩霄漢中¶
含春只疑老蛟海底出化作千嵗之神人眼觀此圖¶
歎絶倒飛上香罏尋五老一尊試酧湘江仙望望君¶
¶
<pb:KR3h0054_WYG_017-36a>¶
　　山隔雲小　　　　　　諸生張禮¶
¶
　　(僕)既題詩於上興猶未巳再賦一首贅於下方尚希¶
玉崕文兄清覽云　　　吳郡顧禄¶
¶
　　鶴山老樵列仙徒玉崕先生名世士一時傾盖兩相¶
逢作畫賦詩髙興起欣然為寫竹數根傍有古樹回¶
陽春蛟龍盤拏鳳鸞舞清氣自然能逼人金壺墨汁¶
都傾倒壓盡蘇公并米老須臾更著石嶙峋海上移¶
来蓬股小¶
¶
<pb:KR3h0054_WYG_017-36b>¶
　　黄鶴仙翁寄余詩畫兩學賢友俱有和章明窗展玩¶
珠明玉潤照耀後先其脩篁古木清趣不減在於昆¶
閬間也喜不自已余初效顰之後復續此詩以謝諸¶
公之佳貺云爾¶
¶
　　黄鶴仙翁有詩寄不比尋常書畫士天入丹山鸞鳳¶
飛雷驚陸地蛟龍起人生如寄萍無根相逢意氣皆¶
如春東呉文學最瀟洒二王尤是風流人長仙醉来¶
玉山倒散盡黄金數東老更期李白共飡霞誰信壺¶
¶
<pb:KR3h0054_WYG_017-37a>¶
　　中天地小　　　　　　錢塘范立¶
¶
　　泉石閒齋圖(挂幅)¶
¶
　　沖懷澹如水萬境猶虚空忽聞還山詔喜入衰顏紅山¶
中何所有手種石上松茅屋閴無人恒有雲氣封清鐙¶
照佛龕罏烟裊松風砯崕噴飛泉赴壑如撞鐘羣響自¶
起滅聞心本無窮塵銷諸念寂夢覺非有蹤九旬談一¶
妙政爾開盲聾孰持去来影觀作真實同去隨流水逺¶
歸與雲相従無心任𤣥化泊然齊始終秋風動江漢波¶
<pb:KR3h0054_WYG_017-37b>¶
浪皆朝宗雲帆挂海月渺渺五湖東¶
¶
　　黄鶴山中樵者王蒙畫并題¶
¶
　　天竺日章法師得㫖還山王侯叔明作泉石閒齋圖¶
予乃題詩并為贈行奉詔還故山江船復東下獨颿¶
如蜚鴻秋日照平野王侯贈新圖山水儼幽雅石厓¶
天際髙茅屋長松下清香散佛龕妙觀了空假白雲¶
席上生碧溜階前瀉神清境自閒所適無取舎佳趣¶
政在兹健筆老能寫乃知遺世情獨有還山者安得¶
<pb:KR3h0054_WYG_017-38a>¶
添我身閒齋共瀟洒¶
¶
　　洪武乙卯秋龍河宗泐書(𨽻古)¶
¶
　　三年京國住奉詔得還山猨鶴驚猶識雲松故自閒¶
銅缾瓜蛻緑筍坐豹遺斑莫爇龍香鉢留將在世間¶
¶
¶
¶
¶
<pb:KR3h0054_WYG_017-38b>¶
¶
¶
¶
¶
¶
¶
¶
¶
　　續書畫題跋記卷五¶
¶
